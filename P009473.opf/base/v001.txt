༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
4264
20850
མཚུར་ཕུ་དགོན་གྱི་དཀར་ཆག་ཀུན་གསལ་མེ་ལོང་།
mtshur phu dgon gyi dkar chag kun gsal me long
Author
རིན་ཆེན་དཔལ་བཟང་།
rin chen dpal bzang
Descriptor
Original Publication
Place
pe cin
Publisher
mi rigs dpe skrun khang
Date
1995
ormando
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
16
729 + 3
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150
17th st., new york city, ny 10011, usa 2004
scanned for preservation purposes only; cannot be distributed



LC Control Number: 97915823
Type of Material: Text (Book, Microform, Electronic, etc.)
Personal Name: Rin-chen-dpal-bzan.
Main Title: Mtshu-phu-dgon gyi dkar chag kun gsal me lon / Rin-chen-dpal-bzan gis
brtsams.
Variant Title: Chinese title on t.p. verso: Ch'u-pu-ssu chih
Edition Information: Par thens 1.
Published/Created: Pe-cin : Mi rigs dpe skrun khan, 1995.
Description: 2,9, 729 p. ; 21 cm.
ISBN: 7105023872
Summary: Catalog of the liturgical objects of Mtshu-phu-dgon, monastery of Karmapas in
Tibet.
Subjects: Mtshu-phu-dgon (Lhasa, China)--Catalogs.
Buddhism--China--Tibet--Liturgical objects--Catalogs.
Buddhist antiquities--China--Tibet--Catalogs.
LC Classification: BQ5070 .R56 1995
Overseas Acq. No.: Ch-Tib-97-915823; 15
Geog. Area Code: a-cc-ti
Quality Code: Icode



conooood?apoobooo
OOOOOOOOOOOOOOOOO
ཁག།
[22 D།
༠༡༧ ༨ ཕུང་གེ ན ་དང་ ལ། ར་ཆག། ༤ ༡ ན (གསལ་
བྱེ ངལིང་ཞེ ས བ ང བ ་བཞུགས་སོ།
མི་རིགས་དཔེ་སྐྲུན་ཁང་།
INDIRIIIIIIIIIIIIIIIIIIIIII



(京)新登字154号
图书在版编目(CIP)数据
楚布寺志:藏文/仁青白桑著一北京:民族出版社,1995
IBSN 7-105-02387-2
I. 楚… II. 仁… II. 寺庙一楚布寺一历史一藏文
IV. B947.2
中国版本图书馆 CIP 数据核字(95)第01434号
民族出版社出版发行
(北京市和平里北街五号 邮编100013)
民族出版社微机照排民族印刷厂印刷
各地新华书店经销
1995年7月第1版1995年7月北京第1次印刷
开本:850x1168 毫米 1/32 印张:238
印数:0001-5,000 册 定价:17.50 元



མཚུར་ཕུ་དགོན་གྱི་དཀར་ཆག་ཀུན་གསལ་
མེ་ལོང་ཞེས་བྱ་བ་བཞུགས་སོ། །
རིན་ཆེན་དཔལ་བཟང་གིས་བརྩམས།
.
མི་རིགས་དཔེ་སྐྲུན་ཁང་།



རྩོམ་པ་པོའི་ལོ་རྒྱུས་མདོར་བསྡུས།
་.
རིན་ཆེན་དཔལ་བཟང་། ཞིབ་འཇུག་
པ་གཞོན་པ། 1924ལོར་སྟོད་ལུང་བདེ་ཆེན་
རྫོང་སྣ་མཁར་གཞིས་ཀར་འཁྲུངས། དགུང་
ལོ་བརྒྱད་ནས་མཚུར་ཕུ་དགོན་དང་དེ་ཡུལ་གྱི་
བཤེས་གཉེན་དམ་པ་ཁག་དང་། ལྷག་པར་
དL དུ་ལྷ་ས་ཁུལ་དུ་ལོ་མང་རིང་མཁས་དབང་དུ་
མའི་ཞབས་རྡུལ་གཙུག་བསྟེན་རིག་གནས་ཀྱི་
ཤེས་བྱ་ཕལ་ཆེར་སྦྱང་བརྩོན་མཛད། དགུང་གྲངས་ཉི་ཤུ་རྩ་ལྔ་ཙམ་ནས་མལ་
གྲོ་གུང་དཀར་བརྒྱ་མ་ཁྲི་ཁང་གི་མི་སེར་རྣམས་ཀྱི་རྒན་པོ་དང་། མལ་གྲོ་འདུ་
སྤྱིའི་གཙོ་དྲག རྫོང་གི་ལས་དྲུང་གི་ལས་ཚབ་དང༌། རྫོང་ཚབ་ཀྱི་ཕྱག་ལས་
སོགས་ཐུགས་འགན་བཞེས། དེའི་རིང་མི་མང་བཅིངས་འགྲོལ་དམག་བོད་
བསྐྱོད་དཔུང་སྡེ་ཁག་དང་པོ་ནས་བཟུང་དཔུང་དམག་རིམ་འབྱོར་གྱི་སྣེ་ལེན་
སོགས་སྤྱི་ཁྱབ་ཨུ་ཡོན་ལྷན་ཁང་གི་ཨུ་ཡོན་དུ་འདེམས་ཐོན་བྱས་པ་ལྟར་ཨུ་ཡོན་
གྱི་ལས་འགན་ཡང་བཞེས། དེ་རྗེས་མཚུར་ཕུ་དགོན་གྱི་ཕྱག་མཛོད་ཁང་གི་
ཕྱག་དྲུང་དང༌། རྒྱལ་དབང་ཀརྨ་པ་སྐུ་ཕྲེང་བཅུ་དྲུག་པའི་སྐུ་བཅར་དྲུང་ཡིག་
དང༌། དགོན་གྱི་གཉེར་ཆེན་བཅས་ཀྱི་ཕྱག་ལས་གནང་བའི་ཐོག་སྣ་མཁར་
གཞིས་ཀའི་འཛིན་སྐྱོང་ཡང་གཞོར་ལྕོག་གནང་། 1979ལོར་བོད་ལྗོངས་ལྷ་
མོ་ཚོགས་པའི་ལྷ་མོའི་ཞིབ་འཇུག་ཚོགས་ཆུང་དུ་བོད་ཀྱི་སྲོལ་རྒྱུན་ལྷ་མོའི་འཁྲབ་
གཞུང་ཁག་བསྐྱར་གསོ་དང་། གསར་རྩོམ་སོགས་ཞིབ་འཇུག་གི་ཕྱག་ལས་
གནང༌། 1980ལོར་བོད་ལྗོངས་སྤྱི་ཚོགས་ཚན་རིག་ཁང་དུ་དང་ཐོག་སྐད་
ཡིག་ཞིབ་འཇུག་ཟོའོ་ནས་གདན་ཞུ་གནང་བ་ལྟར་ཆོས་ལུགས་ཞིབ་འཇུག་ཟོའོ་
ཡི་ནང་དུ་ཚན་ཞིབ་ཕྱག་ལས་གནང་བཞིན་ཡོད་པ།
ཁོང་གི་རྩོམ་ཡིག་སྐོར་ལ། 《བཙན་པོ་སྲོང་བཙན་ སྒམ་པོའི་སྐབས་



གཏན་འབེབ་གནང་བའི་གནའ་བོའི་བོད་ཀྱི་ཁྲིམས་ལུགས་ཤེས་བྱའི་ལོ་རྒྱུས་ཆེ་
ལོང་ཙམ་གླེང་བ»ཞེས་པ་དང༌། 《ཀརྨ་པ་སྐུ་ཕྲེང་དང་པོ་ནས་བདུན་པའི་
དབར་གྱི་མཛད་རྣམ་ཕྱོགས་སྒྲིགས་ལྟ་བདེའི་ལོ་རྒྱུས་དཔྱད་གཞིའི་ཡིག་ཆ»
ཁག་གཅིག་དང༌། 《བོད་དུ་སྤྲུལ་སྐུ་ཡང་སྲིད་ངོས་འཛིན་བྱེད་དགོས་པའི་
དགོས་པ་དང་ལོ་རྒྱུས་སོགས་ཀྱི་ཕན་འབྲས་ཡོད་སྐོར་ཡིག་ཆ་ཁག»གཅིག་དང༌།
(ཟོའོ་ཡི་མཉམ་སྡེབས་རྩོམ་ཡིག་གྲས) ལྷོ་ཁ་དང་ལྷ་ས་ས་ཁུལ་སོགས་ཀྱི་རིས་
མེད་གྲྭ་བཙུན་གྱི་དགོན་སྡེ་དང་ལྷ་ཁང་ཁག་ཉི་ཤུ་རྩ་གསུམ་གྱི་ས་གནས་སུ་ཞིབ་
འཇུག་བྱས་པའི་གནའ་དེང་གི་ གནས་བབ་ལོ་ རྒྱུས་ ཟིན་བྲིས《མཁས་དབང་
དགྱེས་པའི་མཆོད་སྤྲིན»ཞེས་པ་ཁག་གཅིག《བོད་ཀྱི་དེ་སྔ་གདན་ས་ཁག་ལ་
བྱུང་བའི་གྲྭ་པ་ཀ་ པའམ་རྡོབ་རྡོབ་ཟེར་བའི་སྐོར་ གྱི་ལོ་ རྒྱུས》 《ཀྲུང་གོའི་མི་
རིགས་ཁག་གི་ ཆོས་ལུགས་དང་ལྷ་སྒྲུང་སྐོར་གྱི་ཚིག་མཛོད་ཆེན་མོ》 《བོད་་་་
ལྗོངས་ཀྱི་ཆ་ཤས་》《བོད་ཀྱི་སྲུང་མ་དམར་ནག་གཉིས་ཟེར་བའི་ངོས་འཛིན་
ཚུལ་དང་ལོ་རྒྱུས》《སེ་ར་དགོན་པའི་ གྲགས་ཅན་རྟེན་གཙོ་རྟ་མགྲིན་གྱི་ལོ་
རྒྱུས》《ཞ་ལུ་དགོན་པའི་ལོ་རྒྱུས་མདོར་བསྡུས»«ཆོ་འཕྲུལ་སྨོན་ལམ་སྐབས་ཟླ་
༣ཚེས་1ནས་བཅོ་ལྔའི་བར་ཉིན་རེ་བཞིན་སྟོན་པ་ཐུབ་པའི་དབང་པོའི་མཛད་
པ་ཇི་ལྟར་ སྟོན་ པའི་ མཛད་རྣམ་ངོ༌སྤྲོད་བཅུད་བསྡུས》ཀརྨ་ཀཾ་ཚང་གི་གྲུབ་
མཐའི་སྲོལ་འབྱེད་དཔལ་ལྡན《ཀརྨ་པ་དུས་གསུམ་མཁྱེན་པའི་རྣམ་ཐར་ཞིབ་
བཀོད»《དཔལ་ལྡན་ཀརྨ་པའི་ཞྭ་ནག་མཐོང་བ་རང་གྲོལ་གྱི་བྱུང་བ་མདོ་ཙམ་
བརྗོད་པ》 《མཚུར་ཕུ་དགོན་གྱི་གར་འཆམ་གྱི་རྣམ་ གྲངས་དང་ སོ་ སོའི་ལོ་་་
རྒྱུས》ཀརྨ་པ་སྐུ་ཕྲེང་ན་རིམ་གྱི་མཛད་རྣམ་དང་འབྲེལ་པའི་འོག་མིན་མཚུར་ཕུ་
དགོན་ཕྱི་ནང་སྣོད་བཅུད་ཆ་ཡོངས་སུ་ཚང་བའི《དཀོར་ཆག་ཀུན་གསལ་མེ་
ལོང་》འདི་ཉིད་དང་བཅས་པ་ལྗགས་རྩོམ་གནང་བ་དང་ཐུགས་བརྩོན་ཆེན་
པོས་ཐུབ་བསྟན་སྤྱི་དང་ཁྱད་པར་ཀརྨ་པའི་བསྟན་དོན་ལ་སྨན་པའི་དགོངས་པ་
ཁོ་ནས་ཐོས་བསམ་གྱི་ཤེས་བྱ་གང་མངའ་བ་རྣམས་བུམ་པ་གང་འཇོའི་ཚུལ་དུ་
རང་རིགས་རྣམས་ལ་སོས་སུ་བསྩལ་བ་ལགས་སོ། །



དཔེ་སྐྲུན་གསལ་བཤད།
དཔལ་ ལྡན་ ཀརྨ་པ་སྐུ་ཕྲེང་རིམ་བྱོན་གྱི་མཛད་རྣམ་ཞིབ་བཀོད་ དང ་་་
འབྲེལ་མཚུར་ཕུ་དགོན་གྱི་ཕྱི་ནང་སྣོད་བཅུད་དང་ཆོས་ལུགས་བྱ་རིམ་ཡོངས་
རྫོགས་སྐོར་ད་བར་བོད་ཀྱི་ལོ་རྒྱུས་ཡིག་རིགས་དང་ རྒྱལ་རབས་ཆོས་འབྱུང་
སོགས་གང་ལའང་ཞིབ་ཅིང་ཕྲ་བ་འཁོད་མེད་ལ་ལྷག་པར་རིག་གནས་གསར་
བརྗེ་ཆེན་པོའི་འགལ་རྐྱེན་གྱིས་རྒྱལ་ཡོངས་སྤྱི་དང་འདྲ་བར་གོད་ཆག་ཚབས་ཆེ་
བྱུང་སྟབས་མི་རྟག་པའི་དཔེ་མཚོན་ངོ་མ་ཞིག་ ཏུ་གྱུར་བ་ ཀུན་གྱི་མཐོང་ཆོས་
ལགས། ལོ་བཅུའི་ཟང་ཟིང་དང་སྡེ་གཟར་མཇུག་གྲིལ་ཏེ་བོད་དུ་མི་རིགས་
དང༌། ཆོས་ལུགས། འཐབ་ཕྱོགས་གཅིག་གྱུར་སོགས་སྒོ་ཀུན་ནས་སྲིད་ཇུས་
དོན་འཁྱོལ་དང་འཕེལ་རྒྱས་ཆེན་པོ་བྱུང་བར་བརྟེན་ལོ་རྒྱུས་ཀྱི་དོན་སྙིང་ཤིན་ཏུ་
ཆེ་བའི་དགོན་པ་འདི་ཉིད་རྒྱལ་ཁབ་རིམ་པའི་རིག་དངོས་དོ་དམ་བྱ་ཡུལ་ཞིག་
ཏུ་གྱུར་བ་མ་ཟད་དགོན་གྱི་ཉམས་གསོའི་ལས་དོན་ལའང་ཕྱོགས་མང་པོ་ནས་
གྲུབ་འབྲས་ཆེན་པོ་ཐོན་དང་ཐོན་བཞིན་པའི་ཁར་གྲྭ་བཙུན་རྣམས་ནས་ཀྱང་
རང་རང་གི་ཐོས་བསམ་སྒོམ་གསུམ་དང་འབྲེལ་བའི་ཆོས་ལུགས་ཀྱི་བྱེད་སྒོ་ཁག་
འཐུས་ཚང་ངང་སྤེལ་བཞིན་ཡོད། སྤྱིར་ན་དགོན་པ་འདི་ཉིད་སྣོད་བཅུད་ཀྱི་
ཁོ་ལག་ཡངས་པ་དང་ལོ་རྒྱུས་ཀྱི་དུས་ཡུན་རིང་བ་ལོ་ངོ་སྟོང་ལ་ཉེ་བའི་ནང་
དཔལ་ལྡན་ཀརྨ་ པའི་ སྐུའི་ཕྲེང་བ་བཅུ་ཕྲག་ཟུང་ལ་ཉེ་བའི་མཛད་འཕྲིན་ངོ་
མཚར་རྨད་དུ་བྱུང་བ་ལུ་གུ་རྒྱུད་དུ་བྱུང་བ་འདི་བཞིན་ཀུན་གྱིས་རླུང་ ལྟར་་
གྲགས་མོད། འོན་ཀྱང་ད་གདོད་རང་ཅག་གི་མཐོང་ཆོས་དང༌། ལྷག་པར་
རྒྱ་ཆེའི་རྩོམ་རིག་ལས་དོན་མི་སྣའི་ཁྲོད་དུ་དཔྱད་གཞིར་སྨན་པའི་ལོ་རྒྱུས་ཡིག་
རིགས་ཀྱི་ཤོག་འཁྱར་ཙམ་ཡང་མཐོང་དཀོན་པས་དགོན་འདིའི་རྩ་བའི་ལོ་རྒྱུས་



ཀྱི་གནད་དོན་ཕྲ་རགས་ཚང་མ་དང༌། གནད་དོན་འགངས་ཆེར་མ་ལྟོས་པ་
ཚང་མ་རྩ་བརླག་ཏུ་འགྲོ་ཉེར་གཏུགས་པ་བཅས་ལ་དམིགས་བོད་ལྗོངས་སྤྱི་་
ཚོགས་ཚན་རིག་ཁང་ནས་ཐུགས་རེ་ཆེན་པོས་སྐུལ་ངོར་རྩོམ་པ་པོ་རང་ཉིད་སྔར་
རྒྱལ་དབང་ཀརྨ་པ་སྐུ་ཕྲེང་ བཅུ་དྲུག་པ་ཆེན་པོའི་ སྐུ་བཅར་དྲུང་ཡིག་ དང༌།
གཉེར་ཆེན་གྱི་ལས་འཁུར་སྐབས་ཀྱི་མཐོང་ཐོས་མྱོང་བའི་གཤོག་ཟུང་ལ་ཤེས་
རབ་རྩལ་གྱིས་ལེགས་པར་རྒྱུན་ཏེ་དགོན་དེའི་ལོ་རྒྱུས་དང་། ཀརྨ་པ་ཆེན་པོའི་
མཛད་རྣམ་སྐོར་གྱི་དཔེ་རྒྱུན་དཀོན་པ་ད་གཟོད་དེ་སྐོར་ལོ་རྒྱུས་ལ་ཆ་རྒྱུས་ཆེ་
བའི་མི་སྣ་མཇལ་རྒྱུ་མེད་པ་སོགས་ཀྱི་དཀའ་ངལ་ཆེ་བའི་ཆུ་ཁྲི་རི་སྟོང་བརྩོན་
པའི་རྡོག་པས་བརྫིས་ཏེ་མཚུར་ཕུ་དགོན་གྱི་ཕྱི་ནང་སྣོད་བཅུད་དང་ཆོས་ལུགས་
བྱ་རིམ་ཡོངས་རྫོགས་ཀྱི་དཀར་ཆག་རྒྱས་པ་འདི་ཉིད་གསར་རྩོམ་གནང་འདུ་ག་
པ་འདིས་བོད་ཀྱི་ལོ་རྒྱུས་དང་། རིག་གནས། གོམས་གཤིས་སོགས་ཕྱོགས་
གང་ཅིར་སྦྱང་བརྩོན་དང་། ཞིབ་འཇུག ཤེས་རྟོགས་བཅས་གནང་རྒྱུར་
ཕན་པ་ཆེན་པོ་ཡོང་ངེས་ལ་དམིགས་འདི་ག་དཔེ་སྐྲུན་ཁང་ནས་ད་ལམ་དཔེ་
བསྐྲུན་ཞུས་པ་ལགས་ན་མཁྱེན་སྤྱན་ཡངས་པའི་རྒྱ་ཆེའི་ཀློག་པ་པོ་ལྷན་རྒྱས་ནས་
དཔེ་སྐྲུན་ཞུ་སྒོ་གང་ཐད་ལ་ཀུན་སློང་དགེ་བའི་དགོངས་འཆར་གསེར་གྱི་ཅོད་
པན་སྤྱི་བོའི་མཛེས་རྒྱན་དུ་ཡོང་བའི་རེ་བ་དང་བཅས།
མི་རིགས་དཔེ་སྐྲུན་ཁང་ནས།



དཀར་ཆག
• • ཟ•....• （3)
མཆོད་པར་བརྗོད་ཅིང་རྩོམ་པར་དམ་བཅའ་བ། ..................... (1)
གླེང་གཞི། ..............
ལེའུ་དང་པོ། རབ་བྱུང་བཅུ་དྲུག་པའི་ས་ཕག་སྟེ་སྤྱི་ལོ (1959)ལོ་ཕན་འོག་
མིན་མཚུར་ཕུ་དགོན་མ་ལག་ཁག་གི་རྟེན་དང་བརྟེན་པ་ཇི་ལྟར་
བྱུང་བ་དང་བཞུགས་པའི་ཚུལ་ལས། ..…….…………..... (40)
ས་བཅད་དང་པོ། མཚུར་ཕུ་དགོན་གྱི་ཕོ་བྲང་གཙུག་ལག་ཁང་ལྟེ་བ་ གླིང་
གསུམ་དུ་དབྱེ་བའི་དབུ་རྩེ་ཤར་བརྒྱུད་སྟེང་ཤོད་ཀྱི་རྟེན་
དང་བརྟེན་པ་བཅས་པའི་སྐོར .....…….…..….. (40)
དང་པོ། དགོན་གྱི་འཁོར་ཡུག་ལྕགས་རི་སྒོ་འཕྱོར། བླ་གཡེལ་རྡོ་རིང་དང་
བཅས་པའི་སྐོར། ...…................................ (40)
གཉིས་པ། སྒར་ཆེན་གྱི་འདུ་ཁང་ཆེན་མོའི་རྟེན་དང་བརྟེན་པ་བཅས་
པའི་སྐོར། ..…......... ..................• (42)
གསུམ་པ། མཚུར་ཕུ་ལྷ་ཆེན་ཁང་གི་རྟེན་དང་བརྟེན་པ་བཅས་
ཀྱི་སྐོར། .......................................... (51)
བཞི་ བ། འདུ་ ཁང༌ ཆེན་ མོའི་ ཐོག་ བརྩེགས་ ཀྱི་ སེང་ གེ་ ཤར་ ནུབ་ དང༌།
བསྲུང་བྱ་ཁང་སོགས་གཟིམ་ཆུང་ཁག་དང་། རྩེ་པར་ཁང་ཆེན་
མོ་བཅས་ཀྱི་རྟེན་དང་བརྟེན་པའི་སྐོར། ..……......….. （57)
ལྔ་བ། སྒར་ཆེན་མགོན་ཁང་ཆེན་མོའི་མ་ལག་དང་བཅས་པའི་རྟེན་དང་་
བརྟེན་པའི་སྐོར། ..................... •................. (65)
དྲུག་པ། རྩེ་མགྲོན་གཉེར་ཁང་དང༌། གཞལ་ཡས་ཁང་། སྨན་མཛོད་ཆེན་མོ་
བཅས་ཀྱི་རྟེན་དང་བརྟེན་པའི་སྐོར། .....…..…...…....…... (69)



བདུན་ པ། རྩེ་གསོལ་ ཐབ་ ཆེན་ མོ་ དང༌། ཤར་ བརྒྱུད་ གཟིམ་ཆུང་ ཁག
ཐུགས་དམ་མགོན་ཁང་བཅས་ཀྱི་རྟེན་དང་བརྟེན་
པའི་སྐོར། .....…...
................(73)
ས་བཅད་གཉིས་པ། མཚུར་ཕུ་དགོན་གྱི་ཕོ་བྲང་གཙུག་ལག་ཁང་ལྟེ་བ་གླིང་
གསུམ་དུ་དབྱེ་བའི་དབུ་རྩེ་དབུས་མའི་བརྒྱུད་ཀྱི་སྟེང་
ཤོད་རྟེན་དང་བརྟེན་པ་བཅས་པའི་སྐོར་ལས།
...…........….. (82)
དང་པོ། འཆམ་ཁང་ཆེན་མོ་དང༌། རོལ་མོ་ཁང་། སྐུ་ཀླུང་བཀྲ་ཤིས་རིང་
མོ་དང༌། སྒར་ཆེན་ཕྱག་ཁང་དང་། གཉེར་ཚང་གི་ལེ་ལག་དང་
བཅས་པའི་རྟེན་དང་བརྟེན་པའི་སྐོར། ..………..…........ (82)
གཉིས་ པ། ཕོ་ བྲང་ གསར་ པའི་ སྟེང་ ཤོད་ ལྷ་ ཁང་ དང༌། གཟིམ་ཆུང་།
མཛོད་ཁང་དང་བཅས་པའི་རྟེན་དང་བརྟེན་པའི་སྐོར།
................................................... (85)
གསུམ་པ། ལྕགས་སྐས་གསུམ་བསྒྲིགས་བརྒྱུད་མགོན་ཁང་ཆེན་མོའི་ཐོག་་་་
ཁྱམས་འཁོར་ཡུག་གི་གཟིམ་ཆུང་ཁག་གི་རྟེན་དང་བརྟེན་
པའི་སྐོར། །
......... (101)
བཞི་བ། རྒྱ་ཕིབས་སེར་པོའི་འོག་ཀུན་ཁྱབ་ཕོ་བྲང་མདོ་སྦུག་གི་རྟེན་དང་
བརྟེན་པའི་སྐོར།
•….......... (110)
ས་བཅད་གསུམ་པ། ཕོ་བྲང་གཙུག་ལག་ཁང་གླིང་གསུམ་དུ་དབྱེ་བའི་དབུ་རྩེ་
ནུབ་བརྒྱུད་སྟེང་ཤོད་ཀྱི་རྟེན་དང་བརྟེན་པའི་
སྐོར་ལས། .............................. (114)
དང་པོ། པར་ཁང་ཤོད་དང༌། རུང་ཁང༌། ཆིབས་ར་མདོ་སྦུག་སོགས་
ཀྱི་སྐོར། ..……..
...... (114)
• •
• • • • ཟབ་



གཉིས་པ། དངུལ་གདུང་ཆེན་མོ་རབ་བརྟན་ཕོ་བྲང་དང་། གསེར་གདུང་
ཆེན་མོའི་རྟེན་དང་བརྟེན་པ་བཅས་པའི་སྐོར། ...... (118)
གསུམ་པ། སྟེང་གྲོ་ལོད་མགོན་ཁང་དང་། གཟིམ་ཆུང་རབ་བརྟན་ཕོ་བྲང་།
ཕུན་ ཚོགས་ འཁྱིལ་ པའི་ རྒྱལ་ བའི་ གཟིམ་ ཆུང༌ ཁག་ དང་།
ཚོམས་ཆེན། མཛོད་ཁང་། དཀར་རྩིས་ཁང་། རྩེ་གསོལ་
ཐབ་ཆེན་མོ་དང་བཅས་པའི་རྟེན་དང་བརྟེན་པའི་སྐོར།
......... (129)
ས་བཅད་བཞི་བ། གྲྭ་ཟུར་གཉིས་དང་། སྒྲུབ་གྲྭ་བསམ་གཏན་གླིང་རི་ཁྲོད་
མ་ལག་གི་རྟེན་དང་བརྟེན་པའི་སྐོར་ལས། ... (139)
དང་པོ། མཚུར་ཕུ་དགོན་གཞིས་པ་གྲྭ་ཚང་གི་རྟེན་དང་བརྟེན་
པའི་སྐོར། །
•.......(139)
གཉིས་པ། དཔལ་ལྡན་ཟུར་རི་གྲྭ་ཚང་གི་རྟེན་དང་བརྟེན་པའི་སྐོར།
.........• •• (142)
གསུམ་པ། གྲུབ་སྡེ་བསམ་གཏན་ཡིད་འོང་དོན་གཉིས་ལྷུན་གྲུབ་ཕོ་བྲང་ཆེན་
མོ་དང་རི་ཁྲོད་མ་ལག་ཁག་གི་རྟེན་དང་བརྟེན་པའི་སྐོར། །
བ........... (145)
ས་བཅད་ལྔ་བ། ཡན་ལག་ལྷ་ཁང་ཁག་དང༌། སྤྲོ་ཁང་དར་རྒྱས་ཆོས་གླིང་གི་
རྟེན་དང་བརྟེན་པའི་སྐོར་ལས། ། .........….….….(150)
དང་པོ། དུས་མཁྱེན་ལྷ་ཁང་མདོ་སྦུག་གི་རྟེན་དང་བརྟེན་པའི་སྐོར།
（150)
གཉིས་པ། བན་སྒར་སྟེང་ལྷ་ཁང་གི་རྟེན་དང་བརྟེན་པའི་སྐོར།
བ...…........….. (153)
གསུམ་པ། ཀརྨ་པ་སྐུ་ཕྲེང་བཅོ་ལྔ་བའི་གསེར་གདུང་ཁང་གི་རྟེན་དང་བརྟེན་



པའི་སྐོར། ..........
•.......... (154)
བཞི་བ། ཕུར་པ་ལྷ་ཁང་གི་རྟེན་དང་བརྟེན་པའི་སྐོར། ......... (156)
ལྔ་བ། གླིང་ག་འོག་སྤྲོ་ཁང་དར་རྒྱས་ཆོས་གླིང་གི་རྟེན་དང་བརྟེན་པའི་སྐོར།
•............. (156)
ལེའུ་གཉིས་པ། སྒར་ཆེན་གཞུང་དང་། གཞིས་པ་གྲྭ་ཚང་། དཔལ་ལྡན་
ཟུར་རི་བ་བཅས་མ་ལག་གི་ལོ་འཁོར་སྒྲུབ་མཆོད་ཁག་དང་།
གར་འཆམ། དར་ཆེན་སྐུ་བཞེངས། སྲུང་མའི་རྟེན་་་་
འཛུགས། གོས་ སྐུ་ ཞལ་འབྱེད། དབུ་ ཞྭ་ སྒྲོན་ བཞེས།
དབྱར་གསེང་ཞོ་སྟོན་སོགས་ཆོས་ལུགས་མཛད་ཆེན་ཁག་གི་
བྱ་རིམ་སྐོར་ལས། ..........……..…......... (166)
ས་བཅད་དང་པོ། ཧོར་ཟླ་བཅུ་པ་ནས། ཧོར་ཟླ་བཅུ་གཉིས་པ་བར་གྱི་
མཚུར་ཕུ་སྒར་ཆེན་གྱི་སྒྲུབ་མཆོད་ཁག་དང་། གར་་་་
འཆམ་སོགས་ཆོས་ལུགས་མཛད་ཆེན་ཁག་གི་
བྱ་རིམ། ............. ...….....……........ (166)
ས་བཅད་གཉིས་པ། ཧོར་ཟླ་དང་པོ་ནས། བཞི་བ་བར་གྱི་སྒྲུབ་མཆོད་དང༌།
དར་ཆེན་སྐུ་བཞེངས་གར་འཆམ་རྟེན་འཛུགས། གོས་
སྐུ་ཞལ་འབྱེད་དབུ་ཞྭ་སྒྲོན་བཞེས་ སོགས་ཆོས་ལུགས་་
མཛད་ཆེན་ཁག་གི་བྱ་རིམ་སྐོར་ལས། ...... (190)
དང་པོ། གོས་སྐུ་ཁམས་གསུམ་ཟིལ་གནོན་ཞལ་འབྱེད་སྐོར། ..…... (234）
གཉིས་པ། ཞྭ་ནག་མཐོང་བ་རང་གྲོལ་སྒྲོན་བཞེས་སྐོར། ...... (237)
ས་བཅད་གསུམ་པ། ཧོར་ཟླ་ལྔ་བ་ནས། དྲུག་པ་བར་གྱི་སྒྲུབ་མཆོད་དང་།
དབྱར་གསེང་ཞོ་སྟོན་སོགས་ཀྱི་སྐོར། ...... (242)
ས་བཅད་བཞི་བ། གཞིས་པ་གྲྭ་ཚང་གི་ལོ་འཁོར་སྒྲུབ་མཆོད་དང༌། གར་



འཆམ་སོགས་ཀྱི་སྐོར། ....... ........ (249)
ས་བཅད་ལྔ་བ། དཔལ་ལྡན་ཟུར་རི་བའི་ལོ་འཁོར་སྒྲུབ་མཆོད་སྐོར།
•བབ...(252)
ལེའུ་གསུམ་པ། གདན་ས་ཆེན་པོ་འོག་མིན་མཚུར་ཕུ་དགོན་བླ་གྲྭ་ཁག་གཉིས་
ཀྱི་སྒྲིག་གཞིའི་སྐོར་ལས། ..…..…..…........…….. (255)
ས་བཅད་དང་པོ། རང་ཁོངས་གཞུང་གྲྭ་དང༌། ཕྱོགས་ནས་འོང་བའི་གྲྭ་
རྒྱུན་སོགས་གདན་སར་སྒྲིག་ཞུགས་བྱེད་རྒྱུའི་བྱ་
རིམ་སྐོར། ......................• •.......• (255)
ས་བཅད་གཉིས་པ། འདོན་བྱ་བློ་འཛིན་དང་རྒྱུགས་འབུལ་སྐོར།
བ..... ......... .....（261)
ས་བཅད་གསུམ་པ། ཕྱག་དཔེ་ཐོན་པ་རྣམས་དབུ་བསྐུལ་མཛད་དགོས་
པའི་སྐོར། ...........…....….....…...... (264）
ས་བཅད་བཞི་བ། དབུ་བསྐུལ་ཟིན་རྗེས་ཀྱི་ཕེབས་ཁུངས་དང༌། ལས་ཚན་
ཐེག་པ་རིམ་འཕར་གྱི་གོ་རིམ། •.............. (269)
ས་བཅད་ལྔ་བ། ལས་ཚན་གནས་འཕར་གྱི་འགྲོ་ཕྱོགས་སྐོར། །
•བ•བ་བ•བ་
.......(271)
ས་བཅད་དྲུག་པ། ལས་ཚན་ཆེ་འབྲིང་བསྐོ་གཞག་སྐབས་འོས་བསྡུ་གནང་
ཕྱོགས་སྐོར། .............................. (271)
ས་བཅད་བདུན་པ། འོས་ཐོན་དང་། ཡེ་ཤེས་གཟིགས་དཔྱད་ཀྱི་ལས་ཚན་
ཆེ་ཆུང་བསྐོ་འཇའ་བསྐོ་གཞག་སྩལ་སྟངས་སྐོར།
(272)
ས་བཅད་བརྒྱུད་པ། གྲྭ་སའི་ནང་གི་རིམ་པ་མཐོ་དམའ་དང༌། ལས་འགན་
གྱི་དབྱེ་བའི་སྐོར།
•...• (274)



EEE
... (298)
དང་པོ། རྡོ་རྗེ་སློབ་དཔོན་གྱི་བགྱི་བའི་རིམ་པ། .................. (274）
གཉིས་པ། སྒར་ཆེན་སྤྱི་ཁྱབ་མཁན་པོའི་འགན་དབང་སྐོར། ...... (276)
གསུམ་པ། དགེ་བསྐོས་སམ་ཆོས་ཁྲིམས་པའི་ལས་འགན་དང་དབང་
ཆའི་སྐོར། .......................................(278)
བཞི་བ། སྒར་ཆེན་དབུ་མཛད་ཁྲི་པ་གསུམ་གྱི་བགྱི་བའི་སྐོར། ... (292)
ལྔ་བ། དབུཆུང་གི་ལས་འགན་སྐོར། ...……................
དྲུག་པ། འདུ་ཁང་མཆོད་གཡོག་དང་སྐུ་གཉེར་གཅིག་ལྕོགས་ཀྱི་ལས་
འགན་སྐོར། །
བ.. -• • •........... (301)
བདུན་པ། དགེ་གཡོག་གཉིས་ཀྱི་ལས་འགན་དང་དབང་ཆའི་སྐོར།
(305)
བརྒྱད་པ། སྐད་ལེན་པ་གཉིས་ཀྱི་བགྱི་སྒོའི་སྐོར། ། ...............(309)
དགུ་བ། སྒར་ཆེན་གྲྭ་ཚང་གི་གྲྭ་མང་སྤྱི་གཉེར་གྱི་བགྱི་བའི་སྐོར། །
…..………..(312)
སྒར་ཆེན་དགུ་གཏོར་ཆེན་མོའི་སྐབས་སུ་དགེ་བསྐོས་ནས་ཚོགས་
གཏམ་གཏོང་སྒོའི་སྐོར་གྱི་དེ་སྔའི་ཡིག་ལམ། ......….…... (316)
བཅུ་བ། སྒར་ཆེན་རུང་ཁང་ཆེན་མོའི་ལས་བྱ་དང་། སོ་སོའི་ལས་
འགན་སྐོར། ............
བཅུ་གཅིག རྒྱལ་བའི་གཟིམ་ཆུང་ཁག་གིས་གཙོས་ཕོ་བྲང་གཙུག་ལག་ཁང་
གི་རྩེ་ཤོད་དང༌། ཡན་ལག་ལྷ་ཁང་དང་མགོན་ ཁང་ཁག་་་་
བཅས་པའི་དཀོན་གཉེར་ཆེ་ཆུང་དང་བསྐང་གསོ་བ་རྣམས་ཀྱི་
ཕེབས་ཁུངས་དང་ལས་འགན་སྐོར། ...…....…..……. (325)
བཅུ་གཉིས། རྩེ་ཤོད་སྤྱན་གཟིགས་ཁག་དང་། འཆམ་ཆས། སེར་སྦྲེང་ཡོ་
ཆས། གཏོར་རྒྱབ་མེ་འཕན་རུ་ཁག་གི་ཡོ་ཆས་དང་བཅས་
• (321)



པའི་དོ་དམ་པ་རྣམས་ཀྱི་ལས་འགན་སྐོར། ....….. (331)
བཅུ་གསུམ། སེར་སྦྲེང་དང་གཏོར་རྒྱག་ཁག་གི་འཕྱར་དར་དང་མེ་མདའ་
འཛམ་གྲགས་སོགས་ཀྱི་དོ་དམ་སྐོར། ..…........ (336)
བཅུ་བཞི། མཚུར་ཕུ་ཞྭ་ནག་བླ་བྲང་ལྟེ་བའི་སྒྲིག་གཞིའི་སྐོར་ལས། །
•• • • • • •
............... (338)
༡, ཀཾ་ཚང་གི་བསྟན་པའི་བདག་པོ་རྒྱལ་དབང་ཀརྨ་པ་སྐུ་ཕྲེང་དང་པོ་དུས་
གསུམ་མཁྱེན་པ་ནས། སྐུ་ཕྲེང་བཅུ་བདུན་པ་རང་བྱུང་ཁྱབ་བདག་ཨོ་
རྒྱན་རྒྱལ་བའི་མྱུ་གུ་འགྲོ་འདུལ་འཕྲིན་ལས་རྡོ་རྗེ་གསེར་ཁྲིར་མངའ་གསོལ་
བའི་བར་སྐུ་ཕྲེང་བཅུ་བདུན་གྱི་མཛད་རྣམ་རགས་བསྡུས། ..….. (338)
༢, མཚུར་སྒར་ཞུ་ནག་བླ་བྲང་ཆེན་པོའི་ཞབས་འབྲིང་ལས་ཚན་སེར་སྐྱ་རྣམས་
ཀྱི་གོ་བབས་དང་། སོ་སོའི་འགན་དབང་སྐོར་ལས། ..…..….. (505)
(༡) གསོལ་དཔོན་ཆེན་མོའི་བགྱི་བའི་སྐོར། ..…..…….….……....….. (506)
(༢)གཟིམ་དཔོན་ཆེན་མོའི་བགྱི་བའི་སྐོར། .................…... (508)
(༣)མཆོད་དཔོན་ཆེན་མོའི་འགན་དབང་སྐོར། .....…..….……..... (510)
(༤) སྐུ་བཅར་བླ་མ་རྣམ་གསུམ་གྱི་བགྱི་བའི་སྐོར། ............... (511)
（༥)མགྲོན་གཉེར་གཉིས་ཀྱི་འགན་དབང་སྐོར། ......….….....…….. (511)
(༦)སྐུ་བཅར་དྲུང་ཡིག་ཆེན་མོའི་བགྱི་བའི་སྐོར། ......…........... (517)
(༧)གཟིམ་འགག་གཉིས་ཀྱི་འགན་དབང་སྐོར། .................. (523)
(༢)རྩེ་གསོལ་ཐབ་པ་རྣམས་ཀྱི་བགྱི་བ་ཇི་ལྟར་ཡིན་པའི་སྐོར། ...... (525)
(༩)མཚུར་ཕུ་ཞྭ་ནག་བླ་བྲང་གི་ཕྱག་མཛོད་ཁང་དང་གཉེར་ཚང་
ཆེན་མོའི་སྐོར། །
•..(527)
（༡༠)དངུལ་ཁང་ལས་ཁུངས་ཀྱི་སྒྲིག་གཞིའི་སྐོར། .......…..….. (540)
(༡༡)གཞིས་པ་གྲྭ་ཚང་གི་སྒྲིག་གཞིའི་སྐོར།
（542)



EEE
，
(༡༢)དཔལ་ལྡན་ཟུར་རི་བའི་སྒྲིག་གཞི། .................…...... （544)
(༡༣)སྒྲུབ་གྲྭ་ཡིད་འོང་བསམ་གཏན་གླིང་གི་སྒྲིག་གཞིའི་སྐོར། ... (545)
（༡༤)དཔལ་ཀརྨ་པ་ཆེན་པོའི་ཐུགས་སྲས་བུ་སློབ་ཀྱི་བྱུང་བ་རགས་ཙམ་བརྗོད་
..........(548）
• • • •...
(༡༥)མཚུར་ཕུའི་གདན་རབས་ཇི་ལྟར་བྱོན་པའི་རིམ་པ་མདོར་བསྡུས།
••• •....• •• （549）
(༡༦)མཚུར་ཕུ་དགོན་གྱི་གྲྭ་རྒྱུན་ཡོང་ཁུངས་སྐོར། ...….…..……. (550)
(༡༧)བཤད་སྒྲུབ་ལུང་རིག་དར་ཚུལ།
........ (551)
(༡༨)མཚུར་ཕུ་སྒར་ཆེན་གྱི་གདན་ས་ཆེན་པོའི་དགོན་ལག་ཇི་ཡོད་
ཀྱི་སྐོར། .........
•…............(551)
(༡༩) སྒར་ཆེན་རྒྱུན་གྱི་ཉིན་རེའི་ཚོགས་ཐེངས་དང་མང་ཇ་བཞེས་ཐུག་ཐེངས་
གྲངས་སྐོར། །
བ...• (552)
（༢༠) སྒར་ཆེན་མགོན་སྒྲུབ་དགུ་གཏོར་ཆེན་མོའི་སྐབས་ཀྱི་གསོལ་ཚོགས་དུས་
རིམ་སྐོར། །
......…........ (553)
(༢ ༡)ལོ་འཁོར་སྒྲུབ་མཆོད་ཁག་གི་ཚྭ་གྲྭ་དང༌། ཚོགས་འཁོར། ཕྱག་་་་
འགྱེད། གསོལ་ཕོགས་ཆེན་མོ་སོགས་འཆར་ཅན་བསྙེན་བཀུར་གྱི་
གཏོང་སྒོའི་རིགས་ཇི་ལྟར་གཏོང་དགོས་པའི་སྐོར། ......... (554)
(༢༢）རྒྱལ་དབང་ཀརྨ་པ་ཕྱོགས་ཕེབས་སྐབས་དབུ་གུར་སྒར་སྒྲིག་མཛད་་་་
ཕྱོགས་སྐོར། །
......…....…….. (560)
(༢༣) ཕྱོགས་ཕེབས་ཆིབས་བསྒྱུར་སྐབས་ཆིབས་ཧྲག་གི་ཆིབས་སྟར་སྒྲིག་་་་་
ཕྱོགས་སྐོར། .........
............... （564）
（༢༤)དབྱར་དུས་ཆིབས་ཧྲག་སྐབས་ཆིབས་ཞབས་རྣམས་ཀྱི་ཆིབས་སྒ་སྒ་ཆས་
དང་ན་བཟའ་དབུ་ཞྭ་སོགས་བཞེས་ཕྱོགས་སྐོར། ............ (569)
••••• • •



(༢༥) དགུན་ཁའི་ཆིབས་སྒྱུར་དུས་ལས་ཚན་སོ་སོའི་དབུ་ཞྭ་སོགས་བཞེས་་
ཕྱོགས་སྐོར། །
•.…......... (571)
(3༦) རྒྱལ་ དབང་ ཀརྨ་ པ་ ཆེན་པོ་ ཕྱོགས་ ཕེབས་ སྐབས་ ཆིབས་ ཐོག་ དང་།
ཕེབས་བྱམས་སོ་སོར་འབྱོན་གནང་མཛད་ལམ་སྐོར། ...... (572)
(༢༧)སྟོད་ལུང་མཚུར་ཕུ་དགོན་པར་ཡོད་པའི་མངའ་བདག་ཁྲི་རལ་སྐབས་ཀྱི་
རྡོ་རིང་གི་ཡི་གེ་ངོ་བཤུས། །
.....…...... (575）
（༢༨)མཚུར་སྒར་བླ་བྲང་གི་མཆོད་པ་ཞིས་མི་སེར་སྐོར། ..…...…..(579)
(༢༩)མཚུར་སྒར་བླ་བྲང་གི་མཆོད་ཐབས་དཀར་རུའི་ཤེ་ཁག་དང་འབྲོག་སྡེ་མི་
སེར་སྐོར། ། •...........༦ .................. (617)
མཇུག་བསྡུའི་གཏམ། ......................
...................（632)
ཞར་བྱུང་ཀརྨ་པ་སྐུ་ཕྲེང་དང་པོ་དུས་གསུམ་མཁྱེན་པའི་མཛད་རྣམ་ཞིབ་བཀོད།
..…..….…….. (638)
དཔྱད་གཞིའི་ཡིག་ཆ་ཁག ...…...………..
• • •• (724)
བརྩམས་བྱང་ཤིས་སྨོན། ། ....................................... （728)



མཆོད་པར་བརྗོད་ཅིང་རྩོམ་པར་དམ་བཅའ་བ།
ཡིད་སྲུབ་ཁྲོས་པའི་མཚོན་ཆ་སྣ་ཚོགས་དང་། །
རྒྱོབ་གསོས་སྒྲ་བཅས་སྒྱོགས་རྡོའི་ཆར་ཕབ་ཀྱང་། །
འཇམ་མཉེན་མེ་ཏོག་སིལ་མས་བར་སྣང་བཀང༌། །
བདུད་ལ་བསྐྱེང་སྟེར་ཤཱཀྱའི་སྲས་དེར་འདུད། །
ཆ་བསགས་གྲོང་དུ་དང་པོའི་སངས་རྒྱས་ཞེས། །
དྲག་པོ་ལྕགས་ཀྱི་འཁོར་ལོ་ཀླ་ཀློའི་གཤེད། ། །
བྱིས་བློའི་དཔུང་གིས་འཛམ་གླིང་ཁྱབ་བྱེད་ན། །
ཕྱག་གི་མདུང་ཐུང་རིངས་པའི་སྟབས་ཀྱིས་ཁྱོངས། །
དུས་གསུམ་རྒྱལ་བའི་འཕྲིན་ལས་པ། །
ཐུབ་བསྟན་གསལ་བའི་ཉི་མ་ཆེ། །
སྐྱེ་དགུའི་མ་འདྲིས་མཛའ་བཤེས་མཆོག །
ཀརྨ་པ་ཞབས་སྤྱི་བོར་བསྟེན། །
བསྙིགས་འགྲོའི་འདྲེན་མཆོག་པདྨ་སམ་བྷ་སོགས། །
དུས་གསུམ་བདེ་གཤེགས་བྱིན་བརླབས་གནས་མཆོག་དང༌། །
རྒྱལ་བའི་ཡོན་ཏན་གསལ་བྱེད་ཟླ་བའི་ཟེར། །
དད་པའི་རྒྱ་མཚོ་འཕེལ་སླད་འབེབ་ཀྱི་ལོངས། །
སྔོན་བྱུང་ཡོད་ཡོད་ལྐོག་གྱུར་ལོ་རྒྱུས་གཏམ། །
འདས་པའི་རྗེས་གཅོད་སྟོང་སེམས་འཁྲུལ་བའི་གཞི། །
1



དོན་གྱིས་དབེན་ཀྱང་ངོ་མཚར་གཏམ་འགའ་ཞིག།
མཚར་དུ་འཛིན་འགའ་མཆིས་ན་དོན་ལྡན་འགྱུར། །
སྐད་ཡིག་མི་རིགས་འདུ་ཤེས་ཐ་དད་པའི། །
མི་འགས་བོད་ཀྱི་ལོ་རྒྱུས་ཁས་འཆེས་ན། །
མི་རབས་འདྲིས་པའི་རང་གི་ཕ་ཡུལ་གྱི །
འབེལ་གཏམ་བརྗོད་ལ་ངལ་བ་ཅིའི་ཕྱིར་བརྟེན། །
དེས་ན་ལོ་རྒྱུས་རླུང་གི་རྒྱལ་མཚན་གྱི། ། ་
རྗེས་འགྲོ་བཀའ་རྒྱུད་གོང་མའི་ཆོས་ཀྱི་གྲྭའི། །
སྔོན་བྱུང་དོན་ལྡན་ལོ་རྒྱུས་མ་ཎི་ཀ།
མྱུར་སྐྱོབ་རྩོལ་ཤུགས་མཇུག་བརྒྱུའི་མཆེད་ཟླར་བྱས། །
འདི་ན་དུས་མཁྱེན་ཐུགས་བསྐྱེད་ཉི་གཞོན་གྱིས། །
བསྐྱངས་པའི་མཚུར་མདོའི་ཆོས་གྲྭ་འདབས་སྟོང་ཚལ། །
དེ་ཡི་རྟེན་དང་བརྟེན་པ་འདུས་ཚོགས་དང་། །
བཞེད་སྲོལ་འཕེལ་འགྲིབ་དང་བཅས་གླེང་བར་བྱ། །



གླེང་གཞི།
དཔལ་འོག་མིན་མཚུར་ཕུ་དགོན་གྱི«དཀར་ཆག་ཀུན་གསལ་མེ་ལོང་》
ཞེས་བྱ་བ་འདི་དག་གསར་དུ་འགོད་པར་བྱེད་པ་ལ་གླེང་གཞི་ཤིན་ཏུ་རྒྱ་ཆེ་བ་
གདན་ས་འདིའི་ཕྱི་སྣོད་ཀྱི་ཕོ་བྲང་གཙུག་ལག་ཁང་མ་ལག་རྣམས་ཀྱི་སྟེང་ཤོད་
ཀྱི་རྒྱ་ཁྱོན་རྣམ་གྲངས་ཙམ་རྩིས་སུ་བཏབ་ནས་རེ་རེ་བཞིན་བགྲང་བར་དཀའ་ན།
འདིའི་སྣོད་བཅུད་མཐའ་དག་དང་། རྒྱལ་དབང་ཀརྨ་པ་སྐུ་ཕྲེང་བཅུ་དྲུག་པ་
བར་གྱི་མཛད་འཕྲིན་རྣམས་ཀྱི་ལོ་རྒྱུས་ཕྲ་ཞིབ་དཀར་ཆག་ཡིག་ལམ་དུ་འགོད་རྒྱུ་
ནི་ཤིན་ཏུ་དཀྱེལ་ཆེའི་དྲེན་དབང་དམ་པ་རྣམས་ཀྱི་སྤྱོད་ཡུལ་ལས་མ་འདས་མོས་
(སེམས་པ་ཆེན་པོ་མཁས་གྲུབ་ཀརྨ་ངེས་དོན་བསྟན་རྒྱས་ཀྱི་གསུང་ལས) སྒར་
ཆེན་འཛམ་གླིང་རྒྱན་གྱི་རྟེན་མཆོད་ཕྱག་རྫས་རྣམས་ཆོས་ཀྱི་རྗེ་རིམ་བྱོན་གྱི་ཡེ་
ཤེས་ཀྱིས་མཁྱེན་པར་ཟད་ཀྱི། གུའི་གུང་པ་སོགས་སྒར་ཆེན་གན་མཛད་ལྡེ་
མིག་འཆང་བ་རྣམས་ཀྱིས་ནི། རགས་རིམ་ལས་མི་མཁྱེན་པར་སྣང་། ཞེས་
གསུངས་པ་དོན་ལ་གནས་ཤིང་གདན་ས་འདིའི་གཙུག་ལག་ཁང་མ་ལག་རྣམས་
ཀྱི་རྟེན་དང་བརྟེན་པས་ཐོག་དྲངས། བླ་གྲྭ་གཉིས་ཀྱི་སྒྲིག་གཞིའི་མ་ལག་ཁག་
དང་། སློབ་གཉེར་ཕྱག་ལེན། ཚོགས་མཆོད་ཉམས་ལེན། ཆོས་ལུགས་ཀྱི་
མཛད་ཆེན་ཁག དགོན་མ་ལག གྲྭ་རྒྱུན་ཡོང་ཁུངས། བླ་མའི་མཛད་
འཕྲིན། ཞིང་འབྲོག་དཔལ་འབྱོར་གྱི་ཡོང་ཁུངས་སོགས་ལོ་གྲངས་བརྒྱ་་་་
དངགླེལྔ་བཅུ་ལ་ཉེ་བའི་ལོ་རྒྱུས་ཡུན་རིང་རྣམས་ཇི་བཞིན་དཀར་ཆག་ཏུ་འགོད་
རྒྱུ་ནི་བློ་རྟུལ་བདག་དང་བདག་ལྟ་བུས་བསམ་གྱིས་མི་ཁྱབ་པའི་གནས་ལགས་
མོས། འོན་ཀྱང་མིང་གི་ལྷག་ལུས་སུ་གྱུར་པའི་བཀའ་རྒྱུད་ཆེ་བཞིའི་ཡ་གྱལ་ལོ་



རྒྱུས་དོན་དང་ལྡན་པའི་གྲགས་ཅན་གདན་ས་འདིའི (1959) རབ་བྱུང་བཅུ་
དྲུག་པའི་ས་ཕག་ལོ་ཕན་གྱི་གནའ་བོའི་ལོ་རྒྱུས་རྣམས་ཅི་འབྱོར་གང་འབྱོར་གྱི་
དཀར་ཆག་སོས་ཐོག་དྲན་ཐོག་ཏུ་འགོད་ཐུབ་པ་ཞིག་བྱུང་ན། སླད་མི་རིགས་
རང་ཉིད་ཀྱི་རིག་གནས་དང་ཆོས་སྲིད་ལམ་ལུགས་གང་ས་ནས་ལོ་རྒྱུས་ཀྱི་དཔྱད་
གཞི་རིན་ཐང་ལྡན་པ་ཞིག་ཡོང་རྒྱུར་ངེས་པར་མྱུར་སྐྱོབ་བརྩོན་ལེན་མི་བྱ་ཐུ་
མེད་ལ་དེ་ལྟར་བྱ་དགོས་ཞེས་རང་ཉིད་ཀྱི་ཚན་པ་བོད་ལྗོངས་སྤྱི་ཚོགས་ཚན་
རིག་ཁང་གི་འགོ་ཁྲིད་རིམ་པ་ནས་བཀའི་སྐུལ་མ་ཡང་ཡང་གནང་བ་དང་འབྲེལ་
འགོ་ཁྲིད་དང་ཐུགས་ཁུར་རྒྱབ་སྐྱོར་གནང་བའི་འོག་བེའུས་གླང་ཁུར་བཟོད་
པའི་བློ་གྲོས་ཀྱི་ཤེད་རྩ་སྒྲེངས་ཏེ་རིམ་པ་གོང་གི་བཀའ་དོན་སྙིང་བཅངས་དང༌།
རང་ཉིད་ཀྱི་ལྷག་པའི་བསམ་པས་མྱུར་སྐྱོབ་ཀྱི་རྩོལ་བ་ཆེན་པོས་ངལ་བ་དང་དུ་
བླངས་ཏེ་ཁོ་བོས་ཧ་ཅང་གུ་དོག་པོའི་ཐ་ཤལ་གྱི་བློས་གླེང་སླང་ཅུང་ཟད་སྔོན་དུ་
འགྲོ་བའི་ཐོག་དྲངས(1110) རབ་བྱུང་གཉིས་པའི་ལྕགས་སྟག་ནས(1959)
རབ་བྱུང་བཅུ་དྲུག་པའི་ས་ཕག་ལོ་ཕན་གྱི་གདན་ས་འདིའི་ལོ་རྒྱུས་དཀར་ཆག་
རགས་རིམ་ཙམ་གསར་དུ་འགོད་པ་ལ་སྤྲོ་བ་ཆེན་པོས་འཇུག་པར་བྱེད་དོ། །
དེའང་འཛམ་བུའི་གླིང་འདིར་སྙན་གྲགས་ཀྱི་དབྱར་རྔ་ལྡིར་བའི་དཔལ་
ལྡན་ཀརྨ་བཀའ་རྒྱུད་ཀྱི་གདན་སའི་ཕྱི་མོ་འོག་མིན་མཚུར་མདོ་བོ་ལུང་གི་ཆོས་
གྲྭ་ཆེན་པོ་འདི་དག་ཕྱི་ལྟར་ན། རྒྱུད་སྡེ་དང་དཀྱིལ་འཁོར་གྱི་ཆོ་ག་རྣམས་
ལས་ཇི་ལྟར་གསུངས་པའི་གནས་ཀྱི་མཚན་ཉིད་དང༌། གཙུག་ལག་གི་རྩིས་
ཁོག་ལས་བཤད་ པའི་ཡུལ་གྱི་ལེགས་བྱས་མ་ཚང་བ་མེད་པ། ནང་ལྟར་ན།
དཔལ་འཁོར་ལོ་སྡོམ་པ་དང་འཕགས་པ་སྤྱན་རས་གཟིགས་ཀྱི་ཕོ་བྲང༌། རྒྱབ་
རི་ཐུགས་རྗེ་ཆེན་པོའི་སྐུ་ཡི་རྣམ་པ་དང༌། མདུན་རི་མགོན་པོ་བེར་ཅན་གྱི་བླ་
རི་ཁྲག་མཚོ་འཁོལ་བའི་ནགས་ཁྲོད་ལ་སྒྲོལ་མ་དང་། ཐུབ་པ་རིགས་དྲུག་ལ་
སོགས་པའི་རང་བྱོན། དབུས་རིར་རྒྱལ་བ་བྱམས་པའི་རང་བྱོན་ལ་སོགས་



ཕྱོགས་མཚམས་ཐམས་ཅད་དང་། མདོར་ན་དག་པའི་སྣང་བ་དང་ལྡན་པའི་
སྐྱེ་བུ་རྣམས་ལ་ནི་གྲོ་འདེབས་པའི་ཐབ་རྡོ་ཙམ་སྤྱོད་དུ་མི་རུང་བའི་ས་རྡོ་རི་བྲག་
ཐམས་ཅད་ལ་སྐུ་གཟུགས་མཆོད་རྟེན་ཡིག་འབྲུ་ལ་སོགས་པའི་རང་བྱོན་གྱི་རྣམ་
པ་དུ་མ་ས་ལེར་བཀྲ་བའི་གནས། འཛམ་གླིང་གི་ཡང་རྩེ་དབུས་གཙང་རུ་བཞི་
རུ་ལག་དང་བཅས་པའི་ཀུན་བཟོད་ཀྱི་ལྟེ་བ་དང༌། གནས་ཆེན་རྣམས་ཀྱི་གོང་
བ། བོད་ཀྱི་ཆོས་རྒྱལ་ཁྲི་གཙུག་ལྡེ་བཙན་ཏེ་མངའ་བདག་ཁྲི་རལ་པ་ཅན་གྱི་
སྐུ་རིང་ལ་ཆུ་བོ་རྣམ་བཞིའི་འབྱུང་གནས་གངས་དཀར་ཏི་སི་ལྟ་བུ། ས་ལའི་
ལྗོངས་འདིར་སྡེ་བཞིའི་དཔལ་ཡོན་མཐའ་དག་རང་བཞིན་དུ་འདུ་ཞིང་བདེ་
སྐྱིད་ཟད་མི་ཤེས་པའི་འབྱུང་རྩ་དང་། བོད་ཁམས་བདེ་དོག་ཐམས་ཅད་ཀྱི་
གལ་ཆེའི་རྩ་ལག་ཏུ་གཟིགས་ནས་སྤྱི་ལོའི་དུས་རབས་དགུ་པའི་དུས་འགོ་ནས་ལྷ་
སའི་ཕྱོགས་བཞིར་ཀ་རུ་དང་རྨེ་རུ་ལ་ སོགས་པའི་གཙུག་ལག་ཁང་རྣམས་་་་་
བཞེངས་པ་དང་དུས་མཚུངས་པར་ས་གནས་འདིར་ཡང་བསྟན་པའི་མེ་རྩ་ལྕང་
ཕུའི་གཙུག་ལག་ཁང་ཞེས་བྱ་བ་ཞིག་བཞེངས། དགེ་འདུན་གྱི་སྡེ་བཙུགས།
དཀོན་མཆོག་གསུམ་ལ་མཆོད་པའི་རྒྱུན་བླ་ན་མེད་པ་སྦྱོར་བར་མཛད། སླད་
ནས་ཀྱང་བཙན་པོའི་སྐུ་ཡོན་དུ་ཇི་སྲིད་མཆོད་པའི་རྒྱུན་མི་ཉམས་པའི་ཆེད་དུ་
ཞིང་འབྲོག་གི་སྡེ་འབངས་མི་ཁྱིམ་དང་བཅས་པ་སླ་ནས་སྦྱར(སྣ་མཁར་མི་སེར་
བ་ཞེས་པའི་དུད་ཚང་དང་། མི་སེར་གྲོང་ཞེས་པའི་གྲོང་ཚོ་བཅས་མིང་རྒྱབ་
ཁུར་མ་ད་ལྟའི་བར་ཡོད་པ་རེད) བཙན་པོའི་བཀའ་གཙིགས་རྣམས་སྐབས་
དེར་རྡོ་རིང་ལ་ཡི་གེར་བརྐོས་པ་ཡང་དབོན་ཞང་རྡོ་རིང་དང་འདྲ་བ་ད་ལྟ་
མཚུར་ཕུའི་བླ་གཡེལ་མཐིལ་དུ་དངོས་སུ་མཇལ་རྒྱུ་ཡོད་པ་བཅས་ཆོས་ཀྱི་རྒྱལ་
པོས་བླ་ན་མེད་པའི་ཐུགས་བསྐྱེད་དམ་བཅའ་བརྟན་པོ་དེ་ལྟ་བུ་བཞེས་པའི་
གནས་ས་ཁྱད་པར་ཅན། ནང་ལྟར་ན་དཔལ་ཧེ་རུ་ཀའི་དཀྱིལ་འཁོར་དང་
གཉིས་སུ་མེད་པ་ས་སྤྱོད་ཐུགས་ཀྱི་འཁོར་ལོའི་རང་བཞིན་བཅོམ་ལྡན་དྲ་བ་སྡོམ་
اور
ان



པའི་ཕོ་བྲང་། ཡེ་ཤེས་ཀྱི་དཔའ་བོ་མཁའ་འགྲོ་སྤྲིན་ལྟར་གཏིབ་པའི་གནས་
མཆོག མཉམ་མེད་དྭགས་པོ་ལྷ་རྗེས་ཁམས་པ་དབུ་སེའམ་རྗེ་དུས་གསུམ་
མཁྱེན་པ་ལ་དགོན་གནས་ཕྱག་བཏབ་སྟེ་བསྟན་པ་སྐྱོང་ཡུལ་ལུང་གིས་བསྟན་
པར “རི་བོ་རིན་ཆེན་མཆོག་འདྲའི་ངོས་ལ་ནི། ། རྒྱལ་པོ་བཞུགས་འདྲའི་རྒྱབ་
ཡོལ་པད་འདབས་ལྟར། །ཤིན་ཏུ་མཛེས་གནས་བྱམས་པའི་སྐུ་ཡོད་དོ། །དེར་
སོང་དངོས་གྲུབ་དམ་པ་ཐོབ་པར་འགྱུར”། ། ཞེས་གནས་དང་གང་ཟག་ལུང་
གིས་བསྟན་པ་ལྟར་སྐལ་ལྡན་མཐར་པ་སྒྲུབ་པ་ལ་མཐུན་རྐྱེན་སྒྲུབ་སླ་བ་དང་
ཏིང་ངེ་འཛིན་ངང་གི་འཕེལ་བའི་གནས། རི་མཐོ་ས་གཙང་ཆུ་ཀླུང་དྭངས་
ཤིང་བསིལ་བ་སོགས་ཡོན་ཏན་དུ་མ་དང་ལྡན་ཅིང་ཁམ་སངས་བ་དང་ཉམས་
རྟོགས་རྩོལ་མེད་དུ་འཕེལ་བའི་གནས་མཆོག་འདི་ཉིད་རྗེ་བཙུན་བླ་མ་རྡོ་རྗེ་
འཆང་དཔལ་ལྡན་དུས་གསུམ་མཁྱེན་པ་ནས་དཔལ་ཀརྨ་པ་སྐུ་ཕྲེང་བཅུ་དྲུག་པ་
རང་བྱུང་ཡེ་ཤེས་རིག་པའི་རྡོ་རྗེའི་སྐུ་ཚེའི་དཀྱིལ་བར་སྐུ་ཕྲེང་རིམ་པའི་སྐུའི་
བསྟི་གནས་ལྟེ་བའི་གདན་ས་དང་། ཀར་དགོན་བརྒྱ་དང་བརྒྱད་ཅུའི་མ་་
དགོན་གཙོ་བོ་ཡིན་ཏེ། དཔལ་ཀརྨ་པ་སྐུ་ཕྲེང་དང་པོ་དུས་གསུམ་མཁྱེན་པ་ནི་
མདོ་ཁམས་ཏྲེ་ཤོད་གངས་ཀྱི་ར་བ(དཀར་མཛེས་ཁུལ་ཤིང་ལུང་རྫོང་ཁོངས་ཏྲེ་
ཤོད་གངས་ཀྱི་ར་བ)སྤོས་ཆུ་ལྷ་ལྡོང་དཀར་པོ་ཞེས་བྱ་བར (1110) སྟེ་རབ་
བྱུང་གཉིས་པའི་ལྕགས་སྟག་ལོར་སྐུ་བལྟམས། གདུང་ལྷ་ལྡོང་། གཞོན་ནུའི་
དུས་ནས་མེས་སྟོང་དཔོན་ཤེས་རབ་མགོན་ལས་ལྷ་མོའི་སྒྲུབ་ཐབས་ཞུས་ཏེ་སྒྲུབ་
པའི་རྟགས་ཐོན། འདུ་རུའི་གྲོང་ན་ཡབ་མེས་ཀྱི་སྐུ་དགྲ་གཅིག་ཡོད་པ་བརྟུལ།
དགུང་ལོ་བཅུ་དྲུག་པ་ཤིང་སྦྲུལ་ལོ་ཆོས་འཁོར་ཀ་བྲག་ཏུ་ཏྲེ་བོ་མཆོག་གི་བླ་མ་
དང་། སློབ་དཔོན་ཆག་སེང་གེ་བྲག་ལས་རབ་ཏུ་བྱུང་། དཔལ་ཆོས་ཀྱི་
གྲགས་པ་ཞེས་པའི་མཚན་གསོལ། གཙུག་ཕུད་དོར་བའི་ཚེ་ཡེ་ཤེས་ཀྱི་ཌཱ་ཀི་མ་
དང་དཔལ་འཁོར་ལོ་སྡོམ་པའི་ལྷ་ཚོགས་ཀྱིས་མཁའ་འགྲོ་བྱེ་བ་འབུམ་གྱི་དབུ་སྐྲ་



ཉག་མ་རེ་ལས་བྱས་པའི་ཞྭ་ནག་གི་ཅོད་པན་དབུ་ལ་གསོལ་ཏེ་དབང་བསྐུར།
སངས་ རྒྱས་ ཐམས་ ཅད་ ཀྱི་ འཕྲིན་ ལས་ གཅིག་ བསྡུས་ སུ་ མཛད་ པའི་ ཕྱིར།
“ཀརྨ་པ”འཕྲིན་ལས་པ་ཞེས་པའི་མཚན་གསོལ། དེ་ནས་རིམ་གྱི་ཇོ་བོ་རྗེའི་
སློབ་མ་ཡོལ་ཆོས་དབང་། དེའི་སློབ་མ་དགེ་བཤེས་ཀྲ་ར་བ། དགེ་བཤེས་ཤ་
ར་བ་བྱམས་པ་སངས་རྒྱས། དེའི་སློབ་མ་རྣལ་འབྱོར་པ་ཤེས་རབ་རྡོ་རྗེ་སྟེ་
དཔལ་རྒ་ལོ་པ་དང་ཁམས་པ་ཨ་སེང་། མལ་འདུལ་བ་འཛིན་པ་ཆེན་པོ་ལ་
སོགས་པ་བཀའ་གདམས་ཀྱི་བླ་མ་དགེ་བའི་བཤེས་གཉེན་མང་པོ་ལས་འདུལ་
བའི་ཆོས་དུ་མ་དང་བསྐྱེད་རྫོགས་ཀྱི་གདམས་པ། མཚན་ཉིད་རིག་པའི་་་
གཞུང་ཆེན་པོ་ལྔ་ལ་སོགས་པ་མང་པོ་གསན། དེ་ནས་དགུང་ལོ་སུམ་ཅུ་པ།
(1139) ས་མོ་ལུག་གི་ལོ་ལ་དྭགས་ལྷ་སྒམ་པོར་མཉམ་མེད་དྭགས་པོ་ལྷ་རྗེ་དང་
མཇལ་ཏེ་རྩ་བའི་བླ་མར་བཀུར། བཀའ་གདམས་ཀྱི་ལམ་རིམ་དང་། མར་
མི་ལས་རྒྱུད་པའི་བཀའ་རྒྱུད་ཀྱི་ཕྱག་ཆེན་ཆོས་དྲུག་གི་གདམས་པ་ཡོངས་རྫོགས་
དང༌། ཁྱད་པར་མཉམ་མེད་དྭགས་པོ་ལྷ་རྗེའི་ཕྱག་ཆེན་ལྷན་ཅིག་བསྐྱེད་སྦྱོར་
བཀའ་ཕྱག་ཆུ་བོ་གཅིག་འདྲེས་དང་། ཐབས་ལམ་གྱི་གདམས་ངག་སོགས་རྗེ་
སྒམ་པོ་པའི་ཐུན་མོངས་མ་ཡིན་པའི་དབང་དང་གདམས་ངག་གཞན་ལ་མ་
གནང་བ་མང་པོ་གནང་སྟེ་ཕྱག་རྡུལ་དང་མ་འདྲེས་པར་བསྒོམས་པས་རླུང་་
སེམས་ལ་རང་དབང་ཐོབ། དོན་དམ་པའི་རྟོགས་པ་མངོན་དུ་གྱུར། སྒོམ་
ཆེན་བརྒྱད་བརྒྱའི་ནང་ནས་སྒོམ་བསྲན་ཆེ་བར་གྲགས། བླ་མའི་ཕྱག་སྤྱི་བོར་
བཞག་ནས་བུ་འཁོར་བ་དང་འབྲེལ་ ཐག་ཆོད་པ་ཡིན་ཨང་གསུངས་པ་དང༌།
ཡང་བླ་མའི་ཞལ་ནས་བུ་ཁྱོད་སྒྲུབ་པ་ཁམས་ཀྱི་ཀཾ་པོ་གངས་རར་གྱིས། འགྲོ་
དོན་དབུས་གཙང་ཁམས་གསུམ་ལ་ཁྱབ་པ་འོང་ཞེས་དང་། སྟོད་ལུང་མཚུར་
ཕུར་གདན་ས་ཕྱག་འདེབས་ཡུལ་དང་བཅས་པ་ལུང་གིས་བསྟན། དེ་ནས་
དབུས་གཙང་གང་སར་སྒྲུབ་པ་ཉམས་ལེན་ཕྱོགས་མེད་དུ་བསྐྱངས་པས་གྲུབ་



རྟགས་རྫུ་འཕྲུལ་ཡ་མ་ཟུང་སྟོན་ནུས་པ་བྱུང་། དབུས་སུ་ཐོས་བསམ་ལོ་བཅུ་
དང༌། སྒྲུབ་པ་ལོ་བཅུ། གྲུ་བཞིར་ལོ་བརྒྱད་བཞུགས་པ་བཅས་ལོ་སུམ་ཅུ་
སོང་ནས་བླ་མའི་བཀའ་བཞིན་ ཁམས་ཕྱོགས་སུ་ཐེགས། ཁམས་ཀྱི་ཀཾ་པོ་་་
གངས་རར་ས་སྤྱོད་སྐུ་ཡི་གདན་ས་གནས་ནང་དང་། བར་ཁམས་ཀྱི་ཀརྨ་རི་
གླིང་དུ་ས་སྤྱོད་གསུང་གི་གདན་ས་ཀརྨའི་དགོན། དབུས་ཀྱི་སྟོད་ལུང་མཚུར་
ཕུར་ས་སྤྱོད་ཐུགས་ཀྱི་གདན་ས་འོག་མིན་དཔལ་གྱི་མཚུར་མདོ་བོ་ལུང་། ཏྲེར་
ཡོན་ཏན་གྱི་གནས་ཀཾ་ཁྱིམ་དང་གཞུའི་གྲུ་བཞིར་འཕྲིན་ལས་ཀྱི་གནས་མཁའ་
འགྲོ་གསང་ཕུག་སོགས་སྐུ་གསུང་ཐུགས་ཡོན་གྱི་གདན་ས་ལྔས་གཙོས་པས་མདོ་
དབུས་གང་སར་དགོན་གནས་མང་པོ་ཕྱག་བཏབ། - གར་བྱོན་གར་བཞུགས་
སུ་གྲྭ་བུ་སློབ་སྟོང་ཁ་བརྡལ་བ་འདུས་པ་ལ་ལྟོ་རྒྱབ་ཆོས་གསུམ་བཙལ་ ་ ས་བུ་
བཞིན་བསྐྱངས། ཁྱད་པར་དགུང་གྲངས་ལྔ་བཅུ་པ ( 1159) རབ་བྱུང་་་
གསུམ་པའི་ས་ཡོས་ལོར་ཁམས་ཕྱོགས་སུ་མ་བཞུད་གོང་ཙམ་ནས་སྟོད་ལུང་
མཚུར་ཕུར་ཐོག་མར་ཞབས་ཀྱིས་བཅག་བླ་མའི་ལུང་བཞིན་གདན་ས་འདེབས་
པར་བཞེད་ནས་ས་བདག་རྒན་མོ་རུ་བ་ལ་ས་རིན་དང་། གཞི་བདག་གྱང་ལྷ་
བཙན་པོ་ལ་གཏོར་བསྔོ་སོགས་ལྷ་མི་གཉིས་ལ་ས་སློང་མཛད་དེ་དགོན་གནས་ཀྱི་
རྟེན་འབྲེལ་བསྒྲིགས། སླར་དགུང་ལོ་བརྒྱད་ཅུ་བཞེས་པ(1189) རབ་བྱུང་
གསུམ་པའི་ས་བྱ་ལོར་ཁམས་ནས་ཡར་བྱོན་ཏེ་སྟོད་ལུང་མཚུར་ཕུའི་བྲག་རྒྱབ་
ཡོལ་འདྲ་བའི་འོག་ཏུ་བཞུགས་ནས་ས་དེ་གར་ཐོག་མར་གཞིས་པ་གྲྭ་ཚང་(རྒན་
མོ་རུ་བའི་ས་དེ་ག་ཡིན་སྐད) དང་། མཆོད་ཁང་གོང་གི་ཀ་རུ་མ་དང་། དེ་
ནས་ཡང་དགོན་ལ་སོགས་པ་མཚུར་ཕུའི་གདན་ས་ཕྱག་བཏབ། གྲྭ་སྒྲུབ་སྟོང་
རེ་ཙམ་བསྐྱངས། མཉམ་མེད་དྭགས་པོ་རིན་པོ་ཆེའི་བཀའ་རྒྱུད་ཀྱི་ཕ་ཆོས་
ཐམས་ཅད་ཐུགས་སུ་ཆུད་པའི་སྟེང་འཕགས་ཡུལ་གྱི་གྲུབ་ཐོབ་ཨིནྡྲ་བྷཱུ་དྷི་དང་
ནག་པོ་སྤྱོད་པ། ཤིང་ལོ་པ། ཛཱ་ལནྡྷ་ར་སོགས་པས་དངོས་སུ་གསུངས་པའི་



རྣམ་བཞི་རྒྱུད་གྲོལ་བྱིན་རླབས་ནུས་འདོན་གྱི་གདམས་ངག་ཁ་ཚར་དང་བཅས་
པ། དུས་མཁྱེན་ཉིད་ཀྱི་ཐུགས་ཉམས་ལས་བྱུང་བའི་ ཕག་མོ་ཞལ་བཞི་མ་་་
སོགས་ཐུགས་དམ་ལྷ་ལྔ་དང༌། རྨི་ལམ་འབྲེལ་པ་གསུམ་ལྡན། ལྷ་འདྲེ་སྟོང་
གི་སྒྲིབ་ཤིང་ལ་སོགས་པ་དུས་གསུམ་མཁྱེན་པ་ལ་སྔོན་མ་གྲགས་པའི་ཁྱད་་་་
འཕགས་ཀྱི་ཟབ་གནས་མཐའ་ཡས་པའི་གདམས་ངག་སྒྲུབ་ཐབས་ཁ་ཚར་དང་
བཅས་པ་དུ་མ་ལྡན་ཏེ་བཀའ་རྒྱུད་ཆེ་བཞིའི་ཡ་གྱལ་སྒྲུབ་རྒྱུད་ཀརྨ་ཀཾ་ཚང་ངམ།
ཀརྨ་བཀའ་རྒྱུད་ཅེས་པའི་ལྟ་གྲུབ་གཙང་མ་ཐུན་མོང་མ་ཡིན་པའི་ཆོས་ལུགས་
གྲུབ་ལྟ་གསར་གཏོད་མཛད་ནས་ཀུན་གྱི་རྩོད་མེད་དུ་བཀུར་བའི་གྲུབ་མཐའི་
རང་རྐང་བརྟན་པོ་བཙུགས་ཐུབ་པ་བྱུང་། གསང་ཕུར་གྲྭ་སྐོར་མཛོད་པས་
ཁམས་པ་མི་གསུམ་ཞེས་པའི་གྲགས་པ་ཐོབ། གནས་དགོན་མང་པོར་འཆད་
ཉན་སྒོམ་སྒྲུབ་ཀྱི་སྡེ་བཙུགས་ཏེ་གདམས་ཁྲིད་མན་ངག་ཆོས་འཁོར་རྒྱ་ཆེར་་
བསྐོར་བས་བོད་ཁམས་ཀྱི་ཆེ་རྒུ་མཐའ་དག་ཞབས་ལ་འདུས་ཏེ་འདི་དང་གཏན་
གྱི་སྐྱབས་གནས་དམ་པ་ཉག་གཅིག་ཏུ་གྱུར་བ་མ་ཟད། འཕགས་ཡུལ་གྱི་རྡོ་རྗེ་
གདན་ནས་དཔལ་རྡོ་རྗེ་གདན་པས་ཀྱང་སྔོན་འཕགས་པ་ཀླུ་སྒྲུབ་ཀྱིས་རྡོ་རྗེ་
གདན་གྱི་ཚོགས་དུང་དུ་བུད་པར་མཛད་པའི་རྡོ་རྗེ་གདན་གྱི་ཚོགས་དུང་དེ་
བསྐུར་ཏེ་ད་ལྟ་སངས་རྒྱས་ཀྱི་བསྟན་པའི་དངོས་གཞི་བོད་ཡུལ་ན་ཡོད་ཅིང་།
བསྟན་པའི་བདག་པོ་ཤི་དྷརྨ་ཀིརྟི་ཡིན་པས་ཁོང་ལ་ཕུལ་ཞིག་ཅེས་གདམས་ནས་
འབུལ་དུ་བཏང་བ་དེ་རྗེ་དུས་མཁྱེན་གྱི་ཕྱག་ཏུ་ཕུལ། ཕྱིས་གནྡྷོ་ལའི་མཆོད་
ཤོམས་ན་བཞུགས་པ་ཀུན་གྱིས་མཇལ་རྒྱུ་ཡོད། ཡང་གཙང་སྟོན་ཚུལ་སེང་གི་
སར་ཨིནྡྲ་བུདྷིའི་སྤྲུལ་པ་རྣལ་འབྱོར་གཞོན་ནུ་ཞིག་བྱོན་པ་ལ་ཁྱེད་གང་ནས་བྱོན་
ཞུས་པར་རྡོ་རྗེ་གདན་གྱི་དུས་མཆོད་ནས་འོང་གསུངས། རྒྱ་གར་ལྷོ་ཕྱོགས་ཛ་
ལནྡྷ་རའི་རྒྱལ་པོ་ཟླ་བས་རྣམ་པར་གནོན་པས་ཧ་ཧ་སྒྲོགས་པའི་དུར་ཁྲོད་དུ་
ཚོགས་ཀྱི་འཁོར་ལོ་བསྐོར་བར་འདོད་ནས་རྒྱལ་པོས་མངོན་པར་ཤེས་པ་མངའ་



ཞིང་རྫུ་འཕྲུལ་དང་ལྡན་པའི་རྣལ་འབྱོར་ཕོ་མོ་རྣམས་ལ་གསོལ་བ་བཏབ་པས་རྒྱ་
གར་ནས་བཞི་དང་། བོད་ནས་གཉིས་ཏེ་དྲུག་བྱོན་གསུངས། དེ་རྣམས་སུ་
ལགས་ཞུས་པས། རྒྱ་གར་ནས་ཨིནྡ་བུ་དྷི། ནག་པོ་སྤྱོད་པ། ཛཱ་ལནྡྷ་ར།
ཤིང་ལོ་པ་དང་བཞི། བོད་ཀྱི་གཉིས་ནི་དྷརྨ་ཀིརྟི་དང་། དྷརྨ་ཤཱི་ལཱ (ཆོས་ཀྱི་
སེང་གེ) ཡིན་གསུངས་པ་སྟེ་ཤི་དྷརྨ་ཀིརྟི་ནི་དཔལ་ཆོས་ཀྱི་གྲགས་པ་ཞུ་བ་དཔལ་
ལྡན་དུས་གསུམ་མཁྱེན་པ་ཡིན་པ་སྟེ་ཁོང་བོད་ཡུལ་ནས་རྫུ་འཕྲུལ་གྱིས་རྒྱ་གར་
ཧ་ཧ་སྒྲོགས་པའི་དུར་ཁྲོད་སོགས་སུ་ཚོགས་འཁོར་དུ་ཡང་བྱོན། མོན་ཁྲི་སྡེ་
མང་པོའི་རྒྱལ་པོ་ནས་ཀྱང་སྦྱིན་བདག་ཞུས་ཏེ་མོན་དུ་སྒྲུབ་པ་ཡུན་རིང་མཛད་
པ་བཅས་ས་ཕྱོགས་གང་སར་སྒྲུབ་པ་སྙིང་པོར་མཛད། གནས་ས་མང་པོར་
བྱིན་གྱིས་བརླབས་ཤིང་འགྲོ་དོན་དཔག་མེད་དུ་བསྐྱངས། མཐར་སྐུ་ཆབ་
ཞལ་ལུད་རྟུག་པ་ཐམས་ཅད་རིང་བསྲེལ་དུ་གྱུར་ཏེ་ཕག་གྲུ་རོ་ཡི་ཞབས་རྗེས་
དང་། དུས་མཁྱེན་རྟོགས་པའི་རིང་བསྲེལ་ཞེས་འཛམ་གླིང་ན་ངོ་མཚར་་་་
གཏམ་དུ་གླེང་བ་སོགས་གྲུབ་རྟགས་རྫུ་འཕྲུལ་དང་ཐུགས་རྗེ་བྱིན་རླབས་འགྲན་
པའི་ཟླ་མེད་པར་གྱུར་ནས་རིས་མེད་གདུལ་བྱའི་སྐྱེ་བོ་བགྲང་ལས་འདས་པ་
མངོན་མཐོ་དང་ངེས་ལེགས་ཀྱི་ལམ་ལ་བཀྲི་བར་མཛད། འདས་མ་འོངས་ད་
ལྟ་དུས་གསུམ་གྱི་བྱ་བྱེད་ཐམས་ཅད་ངང་གང་ཟག་སོ་སོའི་རྣམ་པར་རྟོགས་པ་
དང་བཅས་པ་ས་ལེར་མཁྱེན་པས་མཚན་ཡང་དཔལ་ལྡན་དུས་གསུམ་མཁྱེན་
པར་ཡོངས་སུ་གྲགས་ཤིང༌། བཤད་སྒྲུབ་ཆོས་སྤྱོད་ཀྱིས་བཀའ་རྒྱུད་ཀྱི་བསྟན་
པ་རིན་པོ་ཆེ་འཛམ་གླིང་ཡུལ་གྲུ་ཀུན་ཏུ་དར་ཤིང་རྒྱས་པར་མཛད། ལྷག་པར་
གངས་ཅན་བསིལ་རིའི་སྤོ་མཐོ་ཐམས་ཅད་ལ་སྒྲུབ་པའི་རྒྱལ་མཚན་བླ་ནས་བླར་
སྒྲེངས་པར་མཛད་པ་སོགས་སྐུ་ཚེ་འདིའི་མཛད་པ་མཐའ་དག་མཐར་ཕྱིན་ཏེ་
དགུང་བགྲང་བརྒྱད་ཅུ་རྩ་བཞི་བཞེས་པ(1193) རབ་བྱུང་གསུམ་པའི་ཆུ་མོ་
གླང་ གི་ ལོའི་ སྟག་ གི་ ཟླ་ བའི་ ཚེས་ ཉིན། དགེ་ བཤེས་ གཙང་ སོ་ པ་ དང་།
10



དབོན་འདུལ་བ། དབོན་ གྲགས་ རིན་དང༌། དཀོན་ མཆོག་ རྒྱལ་ མཚན།
ན་བུན་ལ་སོགས་པའི་གྲྭ་བགྲེས་འགའ་ཞིག་དང༌། གཞོན་ནུ་ སྒ་ལོ་ཙཱ་བ་་་
སོགས་བུ་སློབ་རྣམས་ལ་ཞལ་ཏ་མང་པོ་བྱོན། ཚེས་གཅིག་ནས་གཉིས་སུ་འགྲོ་
བའི་ནུབ་མོར་ས་གཡོས་གཅིག་རྗེས་གཉིས་མཐུད་བྲེང་མ་ཆད་པ་དང་། ཡང་
དགོན་གྱི་སྟེང་དུ་འཇའ་ཚོན་གྱི་གདུགས་འཁྲིགས་པ་དང༌། མཁའ་འགྲོ་མིའི་
ཚོགས་ཀྱིས་ཌཱ་མ་རུའི་སྒྲ་སྒྲོགས་པ་ལ་སོགས་པའི་ལྟས་དཔག་ཏུ་མེད་པ་བྱུང༌།
ཚེས་3ཉིན་གྲྭ་པ་ཐམས་ཅད་ལ་ཞལ་བསྟན་པ་དང་གདམས་པ་མང་པོ་གནང་།
མ་འོང་པ་ན་ཡང་སྲིད་སྤྲུལ་པའི་སྐུ་འབྱོན་རྒྱུའི་འདའ་ཀའི་ཞལ་ཆེམས་བཅས་
སྩལ་ནས་ཉིན་མ་ཕྱི་དྲོ་ཟད་པའི་དུས་ལ་ལེ་ལོ་དང་རྟགས་འཛིན་ཅན་གྱི་གདུལ་
བྱ་རྣམས་ཡང་དག་པའི་ལམ་ལ་བསྐུལ་བའི་ཕྱིར་སྤྲུལ་པའི་སྐུའི་དཀྱིལ་འཁོར་
ཡོངས་སུ་བསྡུས་ཏེ་ཞིང་ཁམས་གཞན་དུ་བདེ་བར་གཤེགས་པའི་ཐ་མའི་མཛད་
པ་བསྟན་ཏོ། །དེ་ནས་དགེ་བཤེས་ཤེས་རིན་དང་། གཙང་སོ་པ། སྒང་ལོ།
ཉེ་གནས་འོད་བཞི་ལ་སོགས་རང་དང་འདྲ་བའི་བུ་ཆེན་བཅུ་གསུམ་གྱི་གཙོས་
པས་བུ་སློབ་རྣམས་ཀྱིས་སྐུ་གདུང་ཞུགས་ལ་གཞེན་ པར་ཐུགས་ལྗགས་སྤྱན་་་་
གསུམ་སྐུ་གདུང་རིང་བསྲེལ་བསམ་གྱིས་མི་ཁྱབ་པ་བྱོན་པ་རྣམས་རྗེ་བཙུན་ཉིད་
ཀྱིས་སྔ་སོར་ནས་ཞལ་ཏ་གནང་བའི་དགོན་ཕུག་ཏུ་རྒྱ་གར་དཔལ་ལྡན་འབྲས་
སྤུངས་ཀྱི་མཆོད་སྡོང་དང་འདྲ་བ“བཀྲ་ཤིས་འོད་འབར་” ཞེས་གྲགས་པ་ཕྱི་
མཆོད་རྟེན་དང༌། ནང་གཞལ་ཡས་ཁང་། རྒྱུར་འདོམ་བརྒྱད་ལ་ཆུ་ཞེང་
གབ་པ་ཞིག་བཞེངས་པ་ལ་བཞུགས་སུ་གསོལ། འདྲ་སྐུ་རིན་པོ་ཆེ་མི་ཚད་ལྷག་
པ་དང༌། ཐུགས་ལྗགས་སྤྱན་གསུམ་ལོགས་སུ་བཞུགས་པའི་བཀའ་གདམས་
ལི་མའི་གདུང་འབུམ་དང་། ཉེ་གནས་འོད་བཞིས་བཞེངས་པའི་གསེར་་་་་
ཟངས་ཀྱི་ཐུབ་དབང་བཞི་ལ་སོགས་པའི་སྐུ་གསུང་ཐུགས་རྟེན་བྱིན་རླབས་གཟི་
བརྗིད་ཀྱི་གོང་བུ་ཅན་བསམ་གྱིས་མི་ཁྱབ་པ་བཞེངས་པ་སོགས་བུ་སློབ་སྟོང་ཙམ་



འདུས་ཏེ་ཐུགས་ཀྱི་དགོངས་པ་ཡོངས་སུ་རྫོགས་པར་བསྒྲུབས་པར་མཛད་པ་
ཡིན་ནོ། །རྗེ་དུས་མཁྱེན་ཞིང་དུ་གཤེགས་རྗེས་སྒམ་པོ་ནས་ལྷོ་ལ་ཡག་ཀ་ཐམས་
ཅད་མཁྱེན་པ་བྱང་ཆུབ་དངོས་གྲུབ་མཚུར་ཕུར་སྤྱན་དྲངས་གདན་ས་ལོ་གསུམ་
བསྐྱངས་ཏེ་སྒམ་པོའི་གདན་སར་བྱོན། ། དེ་རྗེས་སྟོད་ལུང་གྲམས་པ་རང་བྱུང་
སངས་རྒྱས་ཀྱིས་གདན་ས་ལོ་དྲུག་བསྐྱངས། དེ་རྗེས་གྱུར་པ་གངས་པ་རིན་
ཆེན་འོད་ཟེར། དེ་རྗེས་གངས་ པའི་ དབོན་རྒྱ་མཚོ་བླ་མ། དེ་ རྗེས་དེའི་
དབོན་པོ་རིན་གྲགས་པ ( འདི་གསུམ་ག་མར་རྐྱང་རྫོང་ཁོངས་གྱུར་པའི་འབྲོག་
པར་འཁྲུངས) བཅས་རིམ་པར་མཚུར་ཕུའི་གདན་ས་མཛད། དུས་མཁྱེན་གྱི་
དབོན་རིན་གྲགས་པའི་དུས་སུ་སྐུ་ཕྲེང་གཉིས་པ་མཆོག་གི་སྤྲུལ་པའི་སྐུ་ཆོས་ཀྱི་
བླ་མ་འམ། ཀརྨ་པཀྵི་ཡང་སྲིད་དུ་བྱོན་པ་ཡིན། །
ཀརྨ་པཀྴི་ནི་དྷརྨ་བླ་མ་སྟེ ( 1204) རབ་བྱུང་གསུམ་པའི་ཤིང་བྱའི་ལོར་
འབྲི་ཀླུང་དམ་པ་ཆོས་ཕྱུག་ ཏུ་ཡབ་རྒྱ་དབང་ཚུར་ཚ་བཀྲ་དར་དང་། ཡུམ་
སེང་བཟའ་མང་སྐྱིད་གཉིས་ཀྱི་སྲས་སུ་སྐུ་བལྟམས ( བོད་དུ་སངས་རྒྱས་སྤྲུལ་
པའི་སྐུ་བྱོན་པའི་དང་པོ་འདི་ཡིན) (འདི་ལོར་ཁ་ཆེ་པན་ཆེན་བོད་དུ་ཕེབས)
མཚན་ཆོས་འཛིན་དུ་བཏགས། དགུང་ལོ་ལྔ་དྲུག་ནས་ཡིག་ཀློག་མཁས་པར་
མཁྱེན། ལོ་དགུ་ལ་གསུང་རབས་མཐའ་དག་ཀློག་པ་ཙམ་གྱིས་ཐུགས་སུ་ཆུད།
སེམས་ཉིད་ཀྱི་གཤིས་འགྱུར་བ་མེད་པ་ལ་རང་བཞིན་དུ་གནས་པ་རྒྱ་མཚོ་ལྟ་བུ་
བྱུང་། ངོ་ཅུང་ཟད་མ་མཁྱེན་པ་རྣམས་རིན་པོ་ཆེ་སྤོམ་བྲག་པ་ནས་ངོ་སྤྲོད་
གནང་། ཁྲ་ཤོད་སྤོམ་བྲག་པ་ནས་དུས་གསུམ་མཁྱེན་པའི་ཡང་སྲིད་འཁྲུལ་
བྲལ་དུ་ངོས་འཛིན་མཛད། སྤོམ་བྲག་པ་རྩ་བའི་བླ་མར་བསྐུར། དེ་ནས་
ཀ ཐོག་པ་བྱམས་པ་འབུམ་དང༌། ལྕང་མང་ཕུ་པ་ལ་སོགས་པར་སོ་ཐར་གྱི་
བསླབ་པ་མནོས། སྒྲུབ་པ་ཚུལ་བཞིན་དུ་བྱས་པས་བླ་མ་མཉེས་པར་བྱུང༌།
ལོ་བཅུའི་རིང་མུ་མཐུད་ཉམས་ལེན་བསྐྱངས་པས། ལྷ་དང་འཇིག་རྟེན་གྱི་ལྷ་
12



འདྲེ་དུ་མས་ཞབས་ཏོག་བྱས། ཁམས་སུ་གྲྭ་པ་ལྔ་བརྒྱ་ཙམ་འདུས་པ་ལ་ཆོས་
གསུངས། སྔོན་ལ་ མདོ་ ཁམས་སྟོད་སྨད་འཇང་ཡུལ ( ཡུལ་ནན་ཞིང་ཆེན་་
ཁོངས་འཇངས་ཐམ)གྱི་བར་དུ་དྲག་པོའི་ལས་ཀྱི་ནུས་པ་བསྟན་ནས་ལམ་རྒྱུ་
བཙུགས། མཚུར་ཕུར་བྱོན་ཏེ་ལོ་དྲུག་ ཏུ་བཞུགས་དུས་གསུམ་མཁྱེན་པའི་
གདན་ས་གླིང་དང་། བེ་རིས་ཉམས་པར་བྱས་པའི་བསྟན་པ་གསོ་བར་མཛད།
གངས་དཀར་མོ་དང་། ཐང་ལྷ་སོགས་ལྷ་ཆེན་པོ་རྣམས་ཀྱིས་བྲན་གྱི་ལས་བྱས།
གདུལ་བྱ་འགྲོ་དོན་སོགས་སྙན་ གྲགས་ཤིན་ཏུ་ཆེ་བས་བོད་ཀྱི་ལྷ་ཡི་ཡོངས་ཀྱི་
གཙུག་ཏུ་མཆོད། (1254) རབ་བྱུང་བཞི་པའི་ཤིང་སྟག་ལོར་ཧོར་གྱི་རྒྱལ་
བུ་ གོ་བེ་ལས་ གསེར་ ཡིག་ པ་ བཏང་ནས་ཆེན་པོ་ཧོར་ཡུལ་ དུ་ གདན་ དྲངས།
རྒྱལ་པོ་མོང་གོལ་གན་ཡོན“ཞན་ཙུང”དང་། ཏཱ་ཡོན་གོང་མ་ཧུ་པེ་ལི་སེ་ཆེན་
ཧན་གཉིས་ཀྱིས་རིམ་བཞིན་དབུ་བླ་སྟེ་སྟི་ཤྲིར་བཀུར་ནས་བསྙེན་བཀུར་ཞབས་
ཏོག་དང༌། གསེར་གྱི་འཇའ་ས་དང་ཐམ་ག་སོགས་བཀུར་གཟོས་བདག་རྐྱེན་
ཚད་མེད་པ་གནང་། རིན་པོ་ཆེ་ནས་རྒྱ་ཧོར་མི་ཉག་ཡུ་གུར་སོགས་ཀྱི་ཡུལ་གྲུ་
མང་པོར་གྲུབ་རྟགས་རྫུ་འཕྲུལ་བསམ་གྱིས་མི་ཁྱབ་པ་བསྟན་ནས་ལྷ་འདྲེ་སྡུག་པ་
ཅན་དང་། ཟིན་ཤིང་དང་། ཏའོ་སི། ཨེར་ཀུའོ་ལ་སོགས་པ་ལྟ་ལོག་དང་།
མུ་སྟེགས་པ་དང་མུན་པ་ཅན་ཐམས་ཅད་ཚར་བཅད། གོང་མ་གཉིས་ཀྱི་ལྟ་བ་
“ ཡ་་པའི་ཆོས་ལ་བསྒྱུར་བས་རྒྱལ་འབངས་ཐམས་ཅད་ལ་བདེ་སྐྱིད་ཀྱི་ཉི་མ་ཤར་
བ་ར་བྱུང༌། རྒྱུ་ཧོར་མི་ཉག་གི་ཡུལ་གྲུར་ ལྷ་ ཁོང་ གཙུག་ལག་ ཁང་དང་་་
དགོན་པ་སྟོང་ཁ་བརྡལ་བ། རྙིང་གསོ་གསར་འདེབས་དང་ལྷག་པར་མི་ཉག་
གི་ཡུལ་དུ་འཕྲུལ་སྣང་སྤྲུལ་པའི་གཙུག་ལག་ཁང་ཞེས་པ་འཛམ་གླིང་ན་འགྲན་ཟླ་
བྲལ་བ་བཞེངས། བོད་ཀྱི་གདན་ས་གོང་འོག་བར་གསུམ་ལ་དུས་གསུམ་་་
སངས་རྒྱས་ཀྱི་སྐུ་གུང་ ཐང་གི་བྱམས་པ་ལས་ཆེ་བ་རེ་བཞེངས། ཁྱད་པར་
མཚུར་ཕུ་ལྷ་ཆེན་འཛམ་གླིང་དཔལ་འབར་ཞེས་གྲགས་པ་སྐུ་ཚ་གཞུ་འདོམས་
13



བཅུ་གསུམ་ཡོད་པ་གཙོ་འཁོར་དགུ་རྫུ་འཕྲུལ་གྱིས་ལུགས་སུ་བསླུགས་ཏེ་་་་
བཞེངས( སྐུ་འདིའི་གྲས་ལ་པཀིའི་ལི་མ་ཞུ) བཞུགས་ཁང་གཙུག་ལག་ཁང་མདོ་
ཁྱམས་དང་བཅས་བཞེངས་པ་སོགས་རྟེན་དང་བརྟེན་པ་མང་པོ་བཞེངས་ནས་
བསྟན་པ་ལ་བྱ་བ་རླབས་ཆེན་མཛད་པ་དང ( རྗེ་འདིའི་སྐུ་དུས་སུ་ཀརྨ་ཀཾ་ཚང་
གི་བསྟན་པ་འཛམ་གླིང་དུ་ཐོག་མར་གཟེངས་སུ་ཐོན་པའི་སྐབས་སོ)རིས་སུ་མ་
ཆད་པའི་གདུལ་བྱ་བགྲང་ལས་འདས་པ་གྲོལ་བ་བཞི་ལྡན་གྱིས་ཡང་དག་པའི་
ལམ་དུ་བཀོད་ནས་མཐར་ཉི་མ་ནུབ་ཕྱོགས་ནས་ང་ཡི་སྤྲུལ་སྐུ་རིག་པའི་གནས་
ལྔ་ལ་མཁས་པ་ཞིག་ནམ་མཁའ་ནས་བྱ་བབས་པ་ལྟར་འོང་ཞེས་པ་སོགས་འདའ་
ཀའི་ཞལ་ཆེམ་དང་ཕྱག་དཔེ་དབུ་ཞྭ་སོགས་གྲུབ་ཆེན་ཨོ་རྒྱན་པ་ལ་བཞག་ནས་
དགུང་ལོ་བརྒྱད་ཅུ་བཞེས་པ(1283) རབ་བྱུང་ལྔ་པའི་ཆུ་ཕག་ལོར་རེ་ཞིག་
ཞིང་དུ་གཤེགས་པའི་ཚུལ་བསྟན་དེ་མ་ཐག་སྟོད་ལུང་འཕར་ཚང་དུ ( སྣང་རྩེ་
ལྕགས་རིའི་ཕུ་ཐང་ཕུ་ཞེས་པ་དེར་ཡིན)བུ་འཆི་མ་ཐག་པ་ཞིག་ལ་གྲོང་འཇུག་
མཛད་པར་མས་མིག་ལ་ ཁབ་གཙགས་བྱས་ནས་རྟེན་འབྲེལ་འཕྱུགས་ནས་་་་
མངའ་རིས་ཕྱོགས་སུ་ཐུགས་འདུན་བཏང་བར་གྲགས་སོ། །
དེ་རྗེས་སྐུ་ཕྲེང་གསུམ་པ་རང་བྱུང་རྡོ་རྗེ (1284) རབ་བྱུང་ལྔ་པའི་ཤིང་
སྤྲེལ་ལོར་ལ་སྟོད་གངས་བཞུར་མོར་སྐུ་བལྟམས། སྐུ་གོང་མའི་ལུང་ལྟར་རིག་
པའི་གནས་སྤྱི་དང་ལྷག་པར་ནང་རིག་པ་ལ་ཤིན་ཏུ་མཁས་པའི་སྨྲ་བའི་དབང་
ཕྱུག་ཏུ་གྱུར་ནས་མཁས་གྲུབ་ཀུན་གྱི་གཙུག་ཏུ་བཀུར། བསྟན་བཅོས་པོད་
སུམ་ཅུ་བརྒལ་བ་ཐུགས་རྩོམ་མཛད། དུས་འཁོར་གྱི་དགོངས་པ་ཇི་བཞིན་
གཟིགས་ནས་བོད་ཀྱི་ཡེ་མཁྱེན་པ་ཐམས་ཅད་ཀྱི་གཞི་འཛིན་སའི་རྩིས་ཀྱི་བསྟན་
བཅོས་ཀུན་ལས་བཏུས་པ་ཞེས་པ་བརྩམས་པ་དང་། (ཆོས་རྗེ་འདིས་མཛད་
པའི་རྩིས་ཀྱི་བསྟན་བཅོས་ནི་དུས་འཁོར་བ་གཞན་རྣམས་ཀྱི་འདོད་པའི་ལོ་
གྲངས་182ལས་ལག་པ་གདེངས་ཅན་ཟླ་བས་དམན་པ་ཡིན) བཀའ་རྒྱུད་ཐུན་
14



མོང་ མ་ ཡིན་ པའི་ ནང༌ རྟགས་ རྒྱུད་ གསུམ་ གྱི་ གཞུང༌ ཆེན་ སོགས་ མཛད།
མཚུར་ཕུ་དགོན་གྱི་ཉམས་གསོ་དང་གསེར་ཐོག་ཕུབ་པས་མཚོན་དགོན་གནས་
མང་པོ་རྙིང་གསོ་གསར་འདེབས་མཛད་པ་དང༌། ཁམས་དབུས་གང་སར་
ཞབས་ཀྱི་མ་བཅག་པ་མེད་ཅིང་སྒྲུབ་སྡེ་མང་པོ་གསར་དུ་བཙུགས་པ་དང་གནས་
སྒོ་ཡང་མང་པོ་ཕྱེ་(1332) རབ་བྱུང་དྲུག་པའི་ཆུ་སྤྲེལ་ལོར་ཧོར་གྱི་གོང་མ་ཐོག་
ཐེ་མུར་འཇའ་ཡན་དུ་རྒྱལ་པོའི་གྲཇའ་ས་དང་གསེར་གྱི་ཐམ་ག་ལ་སོགས་བསྐུར་
ནས་སྤྱན་འདྲེན་དུ་བྱུང་ནས་ཆེན་པོ་ཧོར་ཡུལ་དུ་ཕྱག་བཏེགས། གིན་ཇང་
ཧུར་རྒྱལ་བུ་རཏྣས་མཇལ་ནས་རྩ་བའི་བླ་མར་བཀུར་ཏེ་དེར་ཀར་ སྡེ་གཙུག
དེའི་ཚེ་རྒྱལ་པོ་འཇའ་ཡན་དུ་གཤེགས་པ་མཁྱེན་ཏེ་སྒྲིབས་སྦྱོང་མཛད། རྒྱལ་
པོ་རིན་ཆེན་དཔལ་ཡང་སྐུ་ཚེ་ཐུང་བར་མཁྱེན་ཏེ་དབང་དང་འཕོ་བ་ལ་སོགས་
པ་གནང་། རྒྱལ་པོ་འཁོར་དང་བཅས་པས་བཀུར་སྟི་ཆེར་བྱས་ཏེ་ཟླ་གཅིག་
ཙམ་ནས་རྒྱལ་པོ་གནམ་དུ་གཤེགས། དེ་རྗེས (1333) ཆུ་བྱ་ལོར་ཁོང་གི་
གཅེན་པོ་ཇིང་གིར་གྱི་རྒྱལ་བརྒྱུད་མཐའ་མ་ཧོར་རྒྱལ་བཅུ་པ་ཐོ་གན་ཐེ་མུར་
གོང་མའི་ཁྲིར་འཁོད་པ་དང་མུ་མཐུད་ཆོས་རྗེ་གསུམ་པ་རང་བྱུང་རྡོ་རྗེ་གོང་
མའི་སྟི་ཤིར་བཀུར། གོང་མའི་ལུང་ལྟར་གོང་མ་སྐུ་ཚེ་བསྲིང་ཕྱིར་བསམ་ཡས་
ནས་ཚེ་ཆུ་གཏེར་ལས་བཞེས་ཏེ་རྒྱུ་ལ་ལེན་གཉིས་པ་ཕེབས་ནས་གོང་མར་ཚེ་ཆུ་
ཕུལ། གོང་མ་ནས་ཆོས་རྗེ་སྟོན་འཁོར་རྣམས་ལ་བཀུར་སྟི་ཕུན་སུམ་ཚོགས་
པས་མཆོད། གོང་མར་གསང་སྔགས་ཟབ་མོའི་དབང་ལུང་ཁྲིད་གསུམ་ཕུལ་
བ་རྣམས་གོང་མས་ཉམས་བཞེས་གནང༌། རིན་པོ་ཆེར་རྒྱལ་ཁབ་ཀྱི་བླ་ཆེན་
དང་གོང་མའི་སྟི་ཤི། ཞབས་འབྲིང་བླ་ཆེན་རྣམས་ལ་ཡང་གོ་ཤི་དང༌། ཏཱ་ཡི་
སི་ཏུ་དང་། ཀཱན་ཏིང་ཏཱ་ཡི་སི་ཏུ་སོགས་གོ་རིམ་གྱིས་རྒྱལ་ཁབ་རིམ་པའི་བླ་
མའམ། མཁས་པའི་དབང་པོའི་ལུང་ལས་གསེར་ཐམ་དང༌། གསེར་གྱི་ས་
འཇའ་ས། གཡང་ཏྲིའི་ཐམ་ག ཤེལ་གྱི་ཐོ་ཤུ་ སོགས་དང་། སྒར་ཆེན་
15



འཕྲིན་ལས་ཀྱི་བྱེད་པོ་ཞྭ་ནག་མཛོད་པར“ གུའི་གུང་པ”ཞེས་སོག་པོའི་རྒྱལ་
རིགས་སུ་གཏོགས་པའི་ཆོ་ལོ་སོགས་ཕུལ་ནས་ཡོན་གོང་མའི་སྲིད་གཞུང་ནས་
བཀུར་གཟོས་བདག་རྐྱེན་བསམ་གྱིས་མི་ཁྱབ་པས་མཆོད་པར་མཛད་ཅིང་རིན་
པོ་ཆེ་ཡུན་དུ་བཞུགས་པར་གསོལ་བ་ནན་གྱིས་བཏབ་ཀྱང་། “རྣལ་འབྱོར་ང་
ནི་ནམ་མཁའི་འཇའ་དང་འདྲ། །གར་འགྲོ་གར་འདུག་ངེས་པ་ཡོད་མ་ཡིན། །
རྒྱལ་བློན་ཆོས་ལ་སྤྱོད་ཅིང་བདེ་བར་བཞུགས” སོགས་གསུངས་ནས ( 1339)
རབ་བྱུང་དྲུག་པའི་ས་མོ་ཡོས་ལོར་གོང་མའི་ཕོ་བྲང་ཤང་ཏོར་དུ (ཏའི་ཏུ་ཡང་
ཟེར)དགུང་ལོ་ལྔ་བཅུ་རྩ་དྲུག་པར་སྐུ་ཚེའི་འདུ་བྱེད་ཡོངས་སུ་བཏང་ནས་ཧོར་
ཟླ་5ཚེས་14ཉིན་རེ་ཞིག་དགའ་ལྡན་དུ་གཤེགས། ཚེས་15དགོང་དྲོ་ཆོས་ཀྱི་
རྗེ་རྒྱ་ཡུལ་དུ་ཟླ་བའི་དཀྱིལ་འཁོར་དབུས་ནས་ཞལ་གཟིགས་པས་རྒྱལ་པོ་འཁོར་
དང་བཅས་པ་རྣམས་ནས་ཤིན་ཏུ་དད་པར་མཛད་དེ་དར་འཕྱར་དུང་འབུད་
ཕྱག་དང་མཆོད་པ་བསམ་གྱིས་མི་ཁྱབ་པ་མཛད། གོང་མའི་ལུང་གིས་རང་
བྱུང་ཟླ་ཞལ་གཟིགས་པའི་ཚུལ་རྣམས་ཇི་བཞིན་ཡིན་ཐང་གང་བྲིར་བཅུག་ཏེ་
དད་རྟེན་དུ་བཤམས། དེ་ནས་ལོ་ལོ་བཞིན་ཟླ་བའི་དུས་མཆོད་ཞེས་པའི་རྗེས་
དྲན་ཞུ་བའི་སྲོལ་དར། ཆོས་རྗེ་གསུམ་པ་འདིའི་སྐུ་དུས་ཀཾ་ཚང་གི་འདུས་སྡེ་
ཤིན་ཏུ་རྒྱས་ཤིང་ཐམས་ཅད་རིག་པའི་གནས་ལྔ་ལ་མཁས་པ་དང༌། ལྷག་པར་
ཞལ་སློབ་རྟོགས་ལྡན་གྲུབ་པའི་དབང་ཕྱུག་མཁའ་སྤྱོད་དུ་གཤེགས་པ་དུ་མ་བྱུང་
བ་སོགས་ཕྱག་རྫོགས་ཟུང་འབྲེལ་གྱི་སྙིང་པོའི་བསྟན་པ་དར་ཞིང་རྒྱས་པའི་སྒང་
དུ་སླེབས་པའི་སྐབས་སོ། །
དེ་ནས་གོང་མ་ཐོ་གན་ཐེ་མུར་འདིར་ཨོ་རྒྱན་པདྨའི་ཚེ་ཆུ་ཕུལ་བའི་སྟོབས་
ཀྱིས་ཧོར་གྱི་གོང་མ་གཞན་ལས་སྐུ་ཚེ་རིང་བར་བཞུགས་ནས་ཆོས་རྗེ་ཀརྨ་པ་སྐུ་
ཕྲེང་བཞི་པ་རོལ་པའི་རྡོ་རྗེ་སྐུ་གཞོན་ནུར་བཞེས་སྐབས་གོང་མ་ཡབ་སྲས་རྣམས་
ནས་ཆོས་རྗེའི་སྙན་པ་གསན་ནས་དེང་ཧུ་དབེན་དབོན་ལ་སོགས་པའི་ཧོར་བོད་
16



ཀྱི་གསེར་ཡིག་པ་དཔོན་འཁོར་ལ་རྒྱལ་པོའི་ལུང་དང་། རྒྱལ་བུའི་ལི་ཇི་ལག་
རྟགས་འབུལ་ཆེན་དང་བཅས་པ་སྤྱན་འདྲེན་དུ་བྱུང་ནས་གདུལ་བྱའི་འགྲོ་དོན་
ལ་དགོངས་ཏེ་དགུང་ལོ་བཅུ་དགུ་པ (1358) ས་ཕོ་ཁྱི་ཡི་ལོ་ལ་མཚུར་ཕུ་ནས་
ཕྱག་བཏེགས། གོང་དུ་ཕེབས་པའི་ལམ་དུ་སྐྱེ་བོ་གྲངས་མེད་ལ་ཞལ་མཇལ་
ཕྱག་བྱིན་འདོད་ཆོས་སོགས་རེ་སྐོང་དང་། ཡུལ་སྡེ་དང་དཔོན་འགོ་ཕན་ཚུན་
བར་དམག་དང་འཁྲུག་འདུམ་སོགས་ལ་སྒར་གྱི་རྟ་ནོར་ཕྱག་རྫས་གྲངས་མེད་
སྩལ་བ་སོགས་སེམས་ཅན་བདེ་ ཐབས་བླ་ན་མེད་པ་མཛད། བར་ཁམས་་་
ཀརྨའི་བརྒྱུད་ནས་གློ་བུར་དུ་ཨ་ཙརྱ་ལྔ་འོང་སྟེ་འཕགས་པ་ཀླུ་སྒྲུབ་གྱི་ཕྱག་་
བརྐོས་ཇོ་བོ་གནྡྷོ་ལ་ཞེས་པ་ཆེད་དུ་ཕུལ། དེ་ནས་བཟུང་སྒར་ཆེན་གྱི་མཆོད་
ཡུལ་རྟེན་གྱི་གཙོ་བོར་མཛད། (1340) ལྕགས་ཕོ་བྱི་བའི་ལོར་ཕོ་བྲང་ཏའི་
ཏུར་ཕེབས། རྒྱལ་པོ་འཁོར་དང་བཅས་པས་ཞལ་མཐོང་གསུང་ཐོས་པ་ཙམ་
གྱིས་རབ་ཏུ་དད་པར་མཛད། ཁྱད་པར་རྒྱལ་པོ་ཡབ་སྲས་ལ་རྣལ་འབྱོར་མའི་
དབང་དང་། ཐབས་ལམ་ནཱ་རོའི་ཆོས་དྲུག་ལ་སོགས་པ་གདམས་ཟབ་མང་པོ་
གནང་། – རྒྱལ་པོ་ཡབ་སྲས་ཀྱི་སྟི་ཤིར་བཀུར་ནས་དཔོན་སློབ་ཐམས་ཅད་ལ་
ཡོན་གོང་མའི་སྲིད་གཞུང་ནས་ཞབས་ཏོག་དང་འབུལ་ནོར་སོགས་མཐའ་ཡས་
པ་དང་ཆོས་རྗེ་རིན་པོ་ཆེར“ ཆོས་ཐམས་ཅད་སྟོང་པ་ཉིད་དུ་རྟོགས་པའི་སངས་
རྒྱས་ཀརྨ་པ” ཞེས་པའི་མཚན་དང་། ཞབས་འབྲིང་མཁན་སློབ་རྣམས་དང༌།
མཚུར་ཕུའི་གདན་ས་ཡས་མས་ཀྱི་གདན་འཛིན་དང་དབུས་གཙང་ཁམས་་་་་
གསུམ་ན་ཡོད་པའི་བླ་ཆེན་མང་པོར་ཡང་ཆོས་རྗེའི་བཀའ་དྲིན་གྱིས་མཚན་གྱི་ཆོ་
ལོ་དང་། འཇའ་ས་གསེར་ཐམ་སོགས་རྣམ་གྲངས་དུ་མ་གནང་ནས་བཀུར་
བཟོས་བསམ་གྱིས་མི་ཁྱབ་པ་མཛད། གཞན་ཡང་རྒྱལ་རྒྱུད་དང་། ཞིང་
ཐས་ཀྱི་མི་དཔོན་རྣམས་ཀྱིས་ ཐོག་དྲངས། རྒྱ་ཧོར་དང་། ཡུ་གུར་དང་།
མི་ཉག་དང༌། ཀའུ་ལི་ལ་སོགས་པའི་མི་ཆེན་དང༌། སྡེ་དཔོན་དཔག་ཏུ་མེད་
17



པ་དང་གདུལ་བྱ་སྐྱེ་འགྲོ་གྲངས་མེད་པ་བླ་ན་མེད་པའི་བྱང་ཆུབ་ཏུ་ངེས་པར་
མཛད། རྒྱལ་བུ་ཆེན་པོས་སྤྱན་ཆབ་བྱུང་ཞིང་ཡུན་དུ་བཞུགས་པར་ཞུས་ཀྱང་
མ་གནང་བར་བོད་ཕྱོགས་སུ་ཕྱིར་ཕེབས། ཡར་ལམ་ཙོང་ཁ་སྡེ་ཁམས་བཅོ་
བརྒྱད་དུ་ཕེབས། དཔལ་བློ་བཟང་གྲགས་པ་རྟེན་གཞོན་ནུ་ལ་དགེ་བསྙེན་དུ་
བསྒྲུབས་ཏེ་དབུས་གཙང་དུ་འགྲོ་དོན་ཡོད་པའི་ལུང་བསྟན། སྐྱེ་འགྲོ་མང་པོ་
མཐར་ལམ་དུ་བཀོད། ཕེབས་ལམ་གྱི་འབུལ་བ་ཇི་བྱུང་ཐམས་ཅད་དབུས་
གཙང་གི་ཆོས་སྡེ་དགེ་འདུན་བཅུ་ལོངས་བ་ཡན་ཆད་ལ་མང་ཇ་བདུན་བདུན་
འབུལ་བ་རྣམ་བཞག་དང་བཅས་པ་སྒྲུབ་པ་ལ་བླ་མ་རི་བོ་སྒང་པ་སྔོན་ལ་བཀས་
མངགས་ནས་ཇོ་ཤཱཀ་རྣམ་གཉིས་དང་། མཚུར་ཕུ་ལྷ་ཆེན་སོགས་བོད་ཀྱི་རྟེན་
གངས་ཅན་ཐམས་ཅད་ལ་ན་བཟའ་གསེར་ཆབ་སོགས་བསྟན་པ་ལ་བྱ་བ་རླབས་
ཆེན་མཛད་དེ་ཕེབས་ལམ་ནས་བྱང་ནས་བྱང་གི་ཕྱོགས་ཤ་རྐྱང་འཕྱོ་བའི་ས་
གཙང་ཞིག་ཏུ་བྱོན་ནས་འདས་ཀའི་ཞལ་ཆེམས་དང་བཅས་དགུང་ལོ་བཞི་བཅུ་
རྩ་བཞི་བཞེས་པར་རབ་བྱུང་དྲུག་པའི་ཆུ་མོ་ཕག་གི་ཟླ་7ཚེས་3ཉིན་དགོངས་པ་
ཆོས་དབྱིངས་སུ་བསྡུ་བའི་ཚུལ་བསྟེན་ཏོ། །
དེ་ལྟར་རྗེ་བཞི་པའི་སྐུ་རིང་ལ་ཀརྨ་ཀཾ་ཚང་གི་བསྟན་པ་འདི་བཞིན་ཕྱི་
ཐེག་ཆེན་སོ་མཐར་དང་ཐུན་མོང་གི་འདུལ་བའི་བཅས་པ་ཕྲ་ཞིང་ཕྲ་བ་ཡན་
ཆད་གཙང་ཞིང་། ནང་རིམ་གཉིས་ཀྱི་རྣལ་འབྱོར་ལ་གཞོལ་བ་དང་། ཆོས་
རྗེ་ཉིད་ཀྱི་སྤྱན་ལམ་དུ་ཤ་རི་དྭགས་ཀྱི་སྤུ་རྩེ་ཙམ་དང་། ཆང་རྩྭ་རྩེའི་ཟིལ་པ་
ཙམ་འགྲིམ་ས་མེད་ཅིང་སྐུའི་མཐའ་འཁོར་དུ་གླེགས་བམ་མང་པོ་ཞལ་ཕྱེ་ཏེ་
གཤམས་པར་གཟིགས་མི་དགོས་པར་ཐམས་ཅད་ཀྱི་དོན་ཇི་བཞིན་ཐུགས་སུ་
ཆུད་པ་དང་། ཡི་གེའི་རིགས་མི་འདྲ་བའང་དྲུག་ཅུ་ཙམ་དགོངས་པར་མངའ་
བ་སོགས་ཀར་བསྟན་ཕྱོགས་ཀུན་ནས་དངས་གཙང་ལྷད་མེད་ཀྱི་ལྟ་སྤྱོད་དང་
ལྡན་ཅིང་རིས་མེད་འདུས་སྡེ་ཀུན་གྱི་མིག་དཔེར་འོས་པ་བྱུང་ཞིང་ཏའི་སི་བྱང་
，18



ཆུབ་རྒྱལ་མཚན་དང་། སི་ཏུ་དགེ་བའི་བློ་གྲོས་སོགས་བོད་ཀྱི་བླ་དཔོན་ཐམས་
ཅད་ཀྱིས་གཙུག་ཏུ་མཆོད་པ་སོགས་བསྟན་པ་ཡར་རྒྱས་ཤུགས་ཆེན་འགྲོ་བཞིན་
པའི་སྐབས་ལགས་སོ། །
དེ་ནས( 1403) རབ་བྱུང་བདུན་པའི་ཆུ་ལུག་ལོར་མིང་རྒྱལ་རབས་
གཉིས་པ་ཏཱ་མིང་གོང་མ་ཡུང་ལོ་ཆེན་པོ་ཁྲིར་འཁོད་ནས་ལོ་བཞི་པ (1406)
ལོར་ཆོས་རྗེ་ཀརྨ་པ་སྐུ་ཕྲེང་ལྔ་བ་དེ་བཞིན་གཤེགས་པ་དགུང་ལོ་ཉི་ཤུ་རྩ་གསུམ་
པའི་ཐོག་ཏུ་གོང་མའི་ལུང་དང་འཇའ་ས་འབུལ་ཆེན་བཅས་གདན་ཞུའི་གསེར་
ཡིག་པ་དཔོན་དམག་གཏོས་ཆེ་འབྱོར་ནས་རྒྱ་ནག་ཏུ་སྤྱན་དྲངས། ཆོས་རྗེ་
སྟོན་འཁོར་རྣམས་རྩོལ་ཁྱད་ཀྱི་ཕེབས་ལམ་དུ་ཞུགས་བཞིན་པར་བར་ཁམས་
ནས་བཟུང་ཕེབས་ལམ་ས་ཚུག་རིམ་པ་མང་པོར་གོང་མ་ཆེན་པོས་ཐུགས་ཤིན་ཏུ་
རིངས་པའི་སྙན་ངག་གི་ལུང་དང་ན་བཟའ་ཉེར་དཔྱད། མགྱོགས་བྱམས།
ཕེབས་གྲུ་སོགས་ཐུགས་མཁོའི་ཡོ་བྱད་བསམ་གྱིས་མི་ཁྱབ་པ་སྐབས་མཚམས་སོ་
སོར་འབུལ་མཁན་དང་། སྲུང་བསུའི་དཔོན་དམག་རིམ་པ་བཅས་ཡང་ཡང་
བཀས་མངགས་ཤིང་། ནན་ཅིང་རྒྱལ་སའི་ཕོ་བྲང་ནས་ལེ་དབར་མང་པོའི་ས་
ཆར་རྒྱ་བན་དང་། དཔོན་ཆེན། དམག་དཔུང་བཅས་ཁྲི་ཕྲག་མང་པོས་གོ་
མཚམས་མེད་པའི་བསུ་བའི་བཀོད་པ་བསམ་གྱིས་མི་ཁྱབ་པ་དང་། གནམ་
བསྐོས་གོང་མ་བདག་པོ་ཆེན་པོ་སྐུ་ངོ་མ་ཡང་ཕོ་བྲང་གི་ལྕགས་རིའི་རྒྱལ་སྒོའི་ཕྱི་
བར་ཕེབས་བསུའི་མཇལ་དར་དུ་ཕེབས་པ་མ་ཟད། མཇལ་འཛོམས་ཁང་དུ་
གོང་མ་ཆེན་པོ་ཡར་བཞེངས་ནས་དྲུང་རིན་པོ་ཆེར་ཇ་ཞལ་འདེགས་པ་སོགས་
བསམ་གྱིས་མི་ཁྱབ་པའི་དད་གུས་བཀུར་བཟོས་བདག་རྐྱེན་མཛད་ནས་གནམ་
བསྐོས་གོང་མ་བདག་པོ་ཆེན་པོའི་སྟི་ཤི་སྟེ་དབུ་བླར་བཀུར། གོང་མའི་ཡབ་
ཡུམ་དག་ཞིང་དུ་འདྲེན་པའི་ཆེད་དུ་རྒྱུད་སྡེ་དཀྱིལ་འཁོར་བཅུ་གཉིས་ཀྱི་སྒོ་ནས་
ཆོ་ག་མཛད། དད་དམ་དབང་གིས་དྲུང་རིན་པོ་ཆེ་ནས་རྒྱ་ཡུལ་དུ(ནན་ཅིང་
19



རྒྱལ་སར) ངོ་མཚར་རྫུ་འཕྲུལ་གྱི་མཛད་པ་བརྒྱ་དང་རྩ་བརྒྱུད་བསྟན་གནང་བ་
ལས་མཆོག་ཏུ་གྱུར་པ་ཆོ་ག་བཞག་ཞེ་བཅུ་ཞེ་དགུའི་རིང་རྫུ་འཕྲུལ་རྣམས་གོང་
མའི་ལུང་གིས་རྒྱུའི་རི་མོ་མཁན་ལ་ཉིན་རེ་བཞིན་བསྟན་རིས་སུ་བྲིར་བཅུག་པའི་
ཡིན་ཐང་ལིང་རྩེ་བཞི་ཅུ་ཞེ་དགུ་ཡོད་པའི“ངོ་མཚར་འཇའ་ས་སི་ཐང་རིང་མོ”
ཞེས་པ་ཕྲེད་ཐང་རིང་ཚད་བསྐུམ་ཁྲུ (250) སྐོར་ཡོད་པའི་ནང་མཛད་པ་རེ་རེ་
བཞིན་ཇི་མ་ཇི་བཞིན་ཧེ་མེད་དུ་བྲིས་པ་ལིང་ཙེ་རེར་ཡིག་རིས་ལྔ་རེ་ཤན་སྦྱར་
བྱས་པ་ནི་བརྙན་པར་བཏབ་པ་ཇི་བཞིན་མཇལ་རྒྱུ་ཡོད། དེ་དག་ངོ་མཚར་
འཇའ་སར་དྲུང་རིན་པོ་ཆེར་ཕུལ། གཞན་ཡང་དྲུང་རིན་པོ་ཆེ་སྟོན་འཁོར་
རྣམས་ལ་ཞབས་ཏོག་དང་གན་ནས་ཐོག་མཐའ་བར་གསུམ་དུ་ཞབས་འབྲིང་ངོ་
རེ་བཞིན་གསེར་དངུལ་དར་གོས་ཀྱི་གནང་ཆ་བློར་མ་གཤོང་བ་གནང་། དྲུང་
རིན་པོ་ཆེར(སན་ཏཱ་ཝང་)ཞེས་པ་སྐབས་དེའི་བོད་ཀྱི་བླ་ཆེན་ཡོད་དོ་ཅོག་ཆོས་
རྗེ་གསུམ་མམ་ཆོས་རྒྱལ་གསུམ་སྟེ ( སེ་ར་བྱམས་ཆེན་ཆོས་རྒྱལ། ས་སྐྱ་ཐེག་
ཆེན་ཆོས་རྒྱལ། ཀརྨ་པ་རིན་ཆེན་ཆོས་རྒྱལ་གསུམ་གྱི་གཙོ་བོ་དྲུང་དེ་བཞིན་
གཤེགས་པ་ཏཱ་ཝོའོ་ཧྥ་ཝང༌(རིན་ཆེན་ཆོས་རྒྱལ)ནུབ་ཕྱོགས་ཀྱི་བྱམས་པ་ཆེན་
པོ་ཞི་བ་དབང་ཕྱུག་གི་སངས་རྒྱས། ཞེས་པའི་མཚན་གྱི་ཆོ་ལོ་དང༌། ། གསེར་
སྲང་བརྒྱ་ལས་གྲུབ་པའི་འཇའ་ས། གསེར་གྱི་ཐམ་ག་ཤེལ་ཐམ་ཡིད་བཞིན་
ནོར་བུ། གཡང་ཏྲིའི་ཐམ་ག་སོགས་དང༌། རྒྱལ་བའི་བཀའ་འགྱུར (སེ་ར་
དགོན་པར་གཅིག་ཡོད) ལ་སོགས་པའི་སྐུ་གསུང་ཐུགས་རྟེན་དང་། གསེར་
དངུལ་དར་ཟབ། ཞལ་དཀར་ཆེ་ཆུང་ལ་སོགས་པའི་ཆེན་པོར་འོས་པའི་སྐུའི་
ཉེར་དཔྱད་རིགས་མི་འདྲ་བ་རིན་ཐང་གཞལ་མེད་ཀྱི་འབུལ་དངོས་བསམ་གྱིས་
མི་ཁྱབ་པ་ཕུལ། མཆན་འོག་གི་བླ་ཆེན་གསུམ་དང་ “གུའི་གུང་པ་” བཅས་
ལའང་ལུང་ལས་ཀར་འཇའ་ས་གསེར་ཐམ་ལ་སོགས་པས་གཟེངས་བསྟོད་རྒྱ་
ཆེར་མཛད། བོད་ན་ཡོད་པའི་ཆོས་ལུགས་མི་འདྲ་བ་རྣམས་སླད་ནས་རྩོད་པ་
20



འོང་བས་ཆོས་ལུགས་རྣམས་ཁྱེད་ཀྱི་ལུགས་སུ་སྒྲིལ་ནས་གཅིག་སྒྱུར་གྱིས་ལ་རྒྱ་
བོད་ས་ཐག་རིང་བས་བོད་ཀྱི་བླ་ཆེན་མི་ཆེན་རྣམས་ཀྱི་གོ་གནས་བསྐོ་འཐེན་
དང་། ལུང་ལས་འཇའ་ས་ཐམ་ག་གནང་དགོས་རིགས་ཇི་འོས་ཏཱ་སྦོའོ་ཧྥ་ཝང་
(རིན་ཆེན་ཆོས་རྒྱལ) ཉིད་ནས་བསྩལ་ཏེ་བསྐོ་འཐེན་གྱི་དབང་ཆ་སྤྱད་ཆོག་
ཅིང་། དེའི་རྒྱབ་གཉེར་ངེད་ནས་བྱེད་པ་ཡིན། ཞེས་པ་སོགས་གོང་མ་ཆེན་
པོའི་ལུང་དང་། འཇའ་ས་མཐུ་མོ་ཆེ་དམིགས་བསལ་དུ་བསྩལ་བ་བཅས་ཆོས་
རྗེ་ལྔ་པ་འདིའི་སྐུ་དུས་ཀརྨ་ཀ་ཚང་གི་བླ་སློབ་རྣམས་སྤང་རྟོགས་ཀྱི་ཡོན་ཏན་
འགྲན་ཟླ་བྲལ་ཞིང༌། ཕྱོགས་གང་སར་འདུས་སྡེ་རྒྱས་ཤིང་ལྟ་སྤྱོད་གཙང་བ།
བོད་ཀྱི་ཆེ་དགུ་མཐའ་དག་གིས་སྤྱི་བོར་གུས་བཀུར་ཆེ་ཞིང་། གནམ་བསྐོས་
འཇམ་དབྱངས་གོང་མ་བདག་པོ་ཆེན་པོས་ཐུགས་དད་གཟིགས་བསྐྱངས་བསམ་
གྱིས་མི་ཁྱབ་པ་བཅས་རྒྱ་བོད་ཧོར་གསུམ་ཡུ་གུར་མི་ཉག་ཀའོ་ལི་ལ་སོགས་པའི་
སྐད་རིགས་མི་རིགས་མི་གཅིག་པ་བགྲང་ལས་ཡས་པའི་གདུལ་བྱ་འདུལ་པའི་རྩ་
བའི་བླ་མ་ཉག་གཅིག་ཏུ་གྱུར་ནས་ཐམས་ཅད་ཀྱིས་རྫོགས་པའི་སངས་རྒྱས་སླར་
ཡང་མི་ཡུལ་དུ་དངོས་སུ་བྱོན་པ་ལྟར་གྱི་དད་གུས་ཚད་མེད་པའི་དབང་གིས་
ཐམས་ཅད་མངོན་མཐོ་དང་ངེས་ལེགས་ཀྱི་ལམ་བཟང་པོར་བཀྲིས་བའི་འགྲོ་
དོན་མཐའ་ཡས་པ་མཛད་པ་སོགས་སྐབས་འདིར་ཀརྨ་བཀའ་རྒྱུད་ཀྱི་བསྟན་པ་
ཤིན་ཏུ་དར་ཞིང་རྒྱས་པའི་རྩེར་སོན་པའི་ཚད་དུ་སླེབས་པ་ཡིན་ནོ། །
དེ་ལྟར་ཆོས་རྗེ་ཀརྨ་པ་སྐུ་ཕྲེང་དང་པོའི་སྐུ་དུས་གདན་ས་གསུམ་དང་།
ཀཾ་ཚང་གི་ཆོས་ལུགས་གྲུབ་མཐའ་གསར་གཏོད་མཛད། སྐུ་ཕྲེང་གཉིས་པའི་
སྐུ་དུས་མཚུར་ཕུ་ལྷ་ཆེན་འཛམ་གླིང་དཔལ་འབར་གཙོ་འཁོར་དགུ་རྫུ་འཕྲུལ་
གྱིས་ལུགས་སུ་བསྒྲུགས་ཏེ་གཙུག་ལག་ཁང་མདོ་ཁྱམས་དང་བཅས་པ་བཞེངས།
གདན་ས་གོང་འོག་བར་གསུམ་ལ་དུས་གསུམ་སངས་རྒྱས་ཀྱི་ལྷ་ཆེན་སོགས་རྟེན་
གསུམ་བསམ་གྱིས་མི་ཁྱབ་པ་བཞེངས། ཏཱ་ཡོན་གོང་མ་“ཞན་ཙུང་”སྟེ་མོང་
2



གོལ་གན་དང་། ཧུ་པེ་ལི་སེ་ཆེན་གོང་མ་རྣམ་གཉིས་ཀྱི་སྟི་ཤིར་བཀུར། རྒྱ་
བོད་མཚམས་ཀྱི་ཀ་ཆུ་ནས་དྲངས་ཏེ་ལྷ་ཆེན་ལ་གསེར་ཐོག་ཕུབ། སྐུ་ཕྲེང་
གསུམ་པའི་སྐུ་དུས་མཚུར་ཕུར་གཞལ་མེད་ཁང་དང་། གསེར་ཐོག་སོགས་
ཉམས་ གསོ་གསར་འདེབས་ དང༌། གནས་དགོན་སྒྲུབ་ སྡེ་མང་པོ་བཙུགས།
རྩ་རི་དང་བྲག་དཀར་ལྷ་ཆུ་སོགས་གནས་སྒོ་ཕྱེ། བསྟན་བཅོས་པོད་སུམ་ཅུ་ ་
ལྷག་པ་ཐུགས་རྩོམ་དང་། ཡོན་གོང་མས་སྤྱན་དྲངས་དབུ་བླར་བསྐུར་ཏེ་གོང་
མའི་ཕོ་བྲང་དུ་གཤེགས། སླར་ཟླ་བའི་དཀྱིལ་འཁོར་དུ་ཞལ་གཟིགས་ པ་་་
སོགས་མཛད་པ་བསམ་གྱིས་མི་ཁྱབ། སྐུ་ཕྲེང་གཉིས་པ་ནས་བཟུང་ཀརྨ་པ་སྐུ་
ཕྲེང་ལྔ་པའི་བར་འཛམ་གླིང་ན་ཆེ་བ་ཡོན་མིང་གོང་མ་རིམ་པ་ནས་སྤྱན་དྲངས་
གོང་མའི་སྟི་ཤིར་བཀུར། རྒྱ་བོད་ཧོར་གསུམ་མན་ཇུ། ཡུ་གུར་མི་ཉག
ཀའོ་ལི། འཇང་ས་ཐམ། རྒྱ་གར་བལ་ཡུལ་འབྲས་འབྲུག་ལ་དྭགས་ལ་སོགས་
པའི་སྐད་རིགས་མི་རིགས་མི་གཅིག་པའི་ཁད་ཉེའི་རྒྱལ་པོ་རྒྱལ་ཕྲན་ཁག་གི་
མངའ་ཁོངས་སུ་ཡོད་པའི་གདུལ་བྱ་སེམས་ཅན་མཐའ་ཡས་པའི་རྣམ་འདྲེན་བླ་
ན་མེད་པར་གྱུར། གདན་ས་མ་ལག་གི་འདུས་སྡེ་རྣམས་ནས་དམ་ཆོས་འདུལ་
བའི་ཕྱག་བཞེས་གཙོ་བོར་གནང་ཐོག ནང་རྟགས་རྒྱུད་གསུམ་ གྱི་གཞུང་་
དང༌། ཕག་བདེ་རྒྱལ་གསུམ་གྱིས་གཙོས་པས་རྒྱུད་སྡེ་དཀྱིལ་འཁོར་བཅུ་་་
གཉིས་ཀྱི་བསྐྱེད་རྫོགས་དང་ཕྱག་ཆེན་ཆོས་དྲུག་གི་ཉམས་བཞེས་ སོགས་ལ་་་
བརྟེན་ནས་ཀརྨ་བཀའ་རྒྱུད་ཀྱི་བསྟན་པ་དར་རྒྱས་གོང་སྤེལ་དུ་མཛད། རྗེ་
བརྒྱད་པ་མི་བསྐྱོད་རྡོ་རྗེ་ཡན་ཆད་དུ་ནང་རྟག་རྒྱུད་གསུམ་གྱི་གཞུང་བཤད་
མཛད་པ་ཙམ་ལས་གཙོ་བོར་སྒྲུབ་རྒྱུད་ཀྱི་བཀའ་བབས་ལ་བརྟེན་ནས་ཟབ་དོན་
ཉམས་བཞེས་སྒྲུབ་པ་ཁོ་ན་གནང་ཏེ་གྲུབ་པའི་གོ་འཕངས་མཐོན་པོར་གཤེགས་
པ་ཤ་སྟག་ཡིན་ནའང་། རྗེ་བརྒྱད་པ་མི་བསྐྱོད་རྡོ་རྗེ་ནས་ལུང་གི་བསྟན་པ་
དར་ཞིང་རྒྱས་པའི་དུས་ལ་བབས་པར་གཟིགས་ཏེ། གསུང་རྩོམ་པོ་ཏི་ཀ་སུམ་



ཅུ་ལྷག་པ་བརྩམས་ནས་ཕར་ཕྱིན་ལ་སོགས་པའི་གཞུང་ཆེན་མོ་ལྔའི་འགྲེལ་ཆེན་
གྱིས་མཚོན་པའི་མདོ་སྔགས་རིག་གནས་ཡོངས་ཀྱི་བཤད་པའི་རང་རྐང་་་་་་་
བཙུགས་ཤིང་བཀའ་རྒྱུད་ཡོངས་ལ་བཤད་པ་ཤུགས་ཆེན་དར་རྒྱས་སུ་མཛད་པ་
ཡིན། མཚུར་ཕུར་དཔལ་ལྡན་ཟུར་རི་གྲྭ་ཚང་གསར་དུ་ཕྱག་བཏབ། འཇང་
ས་ཐམ་རྒྱལ་པོས་སྤྱན་དྲངས། བཀུར་སྟི་འབུལ་ཞབས་བསམ་གྱིས་མི་ཁྱབ་པ་
ཞུས། ས་ཐམ་རྒྱལ་པོས་བོད་དུ་ལོ་བཅུ་གསུམ་རིང་དམག་མི་བྱེད་པ་དང༌།
དགོན་པ་བརྒྱ་ཐམས་པ་འདེབས་རྒྱུ། ལོ་ལོ་བཞིན་བུ་ཁྲལ་ལྔ་བརྒྱ་རེ་འབུལ་རྒྱུ་
སོགས་དགེ་བའི་ལས་མང་པོ་བྱེད་རྒྱུ་ཁས་ལེན་ཞུས། རྒྱལ་པོ་འདི་སྔར་ཆོས་ལ་
མི་དད་པ་ཡིན་ཀྱང་། འདི་ནས་བཟུང་སངས་རྒྱས་ཀྱི་བསྟན་པ་སྤྱི་དང་ལྷག་
པར་ཀརྨ་པའི་བསྟན་ལ་མི་ཕྱེད་པའི་དད་པ་བྱེད་པར་གྱུར། རྒྱའི་གོང་མ་ཅིང་
དེ་རྒྱལ་པོས་རྗེ་བརྒྱད་པའི་སྙན་པ་གསན་ནས་མི་ཆེན་ལྔ་བརྒྱ་ལ་སོགས་པ་་
གདན་ཞུར་ཐེངས་བཞི་མངགས་ཀྱང་གོང་དུ་ཕེབས་མ་གྲུབ། རྔོད་དུ་ཆོས་
འཁོར་བཀྲ་ཤིས་གླིང་གི་དགོན་པ་ཕྱག་བཏབ། ཀླུ་ཞྭ་རྟ་མགྱོགས་སུ་བཤད་གྲྭ་
བཙུགས། ཟབ་མོ་གཏུན་ཁུང་དང་། རྟོགས་ལྡན་འཕྲུལ་སེལ་སོགས་ཐུགས་
རྩོམ་མང་པོ་དང་། རྡུ་ཆུ་བི་རོ་ཙ་ན(ཚ་བ་མཛོ་སྒང་གི་སྒོ་ར་ཡང་ཟེར)
སོགས་གནས་སྒོ་མང་པོ་ཕྱེ་སྟེ། དགུང་ལོ་བཞི་བཅུ་རྩ་བརྒྱད་པ(1554)
རབ་བྱུང་དགུ་པའི་ས་སྟག་ལོར་འདའ་ ཀའི་ཞལ་ཆེམས་སྙན་ངག་ཚིགས་སུ་་
བཅད་པ་བཞག་ཏེ་རེ་ཞིག་སྤྲུལ་པའི་དཀྱིལ་འཁོར་བསྡུ་བའི་ཚུལ་བསྟན་ཏོ། །
སྤྱིར་སྐུ་ཕྲེང་དང་པོ་ནས་བརྒྱད་པ་བར་དུ་ཀརྨ་རབས་བརྒྱད་དུ་གྲགས་པ་གུ་རུ་
མཚན་བརྒྱད་དང་ངོ་བོ་ཐ་མི་དད་པ་ཞང་གི་གཏེར་བྱུང་སོགས་ལས་གསལ་ཞིང་
བསྟན་འགྲོའི་དོན་ལ་ཐུགས་རྗེ་བྱིན་རླབས་འཕྲིན་ལས་འགྲན་ཟླ་བྲལ་བ་ཤ་སྟག་
བྱོན་པ་ཡིན། སྐུ་ཕྲེང་དགུ་པ་རྗེ་དབང་ཕྱུག་རྡོ་རྗེ་ནི་ཏྲེ་སྨད་ཁ་བ་གླིང་རིའི་
ཞོལ་སྟག་བཟང་ཞེས་བྱ་བར (1556) རབ་བྱུང་དགུ་པའི་ས་འབྲུག་ལོ་སྐུ་་་
23



བལྟམས་དབང་ཕྱུག་རྡོ་རྗེ་དབང་གི་རྒྱལ་པོ་ཞུ་སྟེ་མཚན་དོན་མཚུངས་པའི་སྐུ་
བསོད་དབང་ཐང་ཤིན་ཏུ་ཆེ་བས་བོད་ཀྱི་སྡེ་སྲིད་དང་འབྲས་སྤུངས་སྤྲུལ་སྐུ་
བསོད་ནམས་རྒྱ་མཚོ (རྒྱལ་བ་བསོད་ནམ་རྒྱ་མཚོ) སོགས་བླ་དཔོན་ཆེ་དགུ་
ཡོངས་ནས་བཀའི་ཅོད་པན་སྤྱི་བོའི་མཛེས་རྒྱན་དུ་བྱས་ཏེ་དད་གུས་བསམ་གྱིས་
མི་ཁྱབ་པ་ཞུ་བ་མ་ཟད་རྒྱ་བལ་འབྲས་འབྲུག་སོག་པོ་ཨ་དཔལ་དང༌། བིང་ཐུ་
ལ་སོགས་པའི་ཕྱོགས་ཀྱི་རྒྱལ་ཁབ་མང་པོས་ཀྱང་བཀའ་ཤོག་སྤྱི་བོར་ཁུར་ཏེ་
འབུལ་ནོད་བསམ་གྱིས་མི་ཁྱབ་པ་ཕུལ་ནས་བསྟན་པར་རྒྱབ་སྐྱོར་བླ་མེད་ཞུས།
ལྷག་པར་མིང་རྒྱལ་རབས་ཀྱི་གོང་མ“ཝན་ལི་རྒྱལ་པོ” ནས་གདན་ཞུའི་གསེར་
ཡིག་པ་ཞིང་གི་མི་ཆེན་རྣམས་ལ་གོང་མའི་ལུང་དང་འབུལ་ཆེན་བཏབ་པ་སོགས་
བཀུར་བསྟི་ཤིན་ཏུ་ཆེ་བ་མཛད། གོང་མའི་གན་མཛོད་ནས་ཕུལ་བའི་གོས་
དར་ཤིན་ཏུ་བཟང་བའི་རྒྱུ་བྱས་ཏེ་མཚུར་ཕུར་གོས་སྐུ་ཆེན་མོ་ཁམས་གསུམ་ཟིལ་
གནོན་ཐང་རྭ་བཅས་པ་གསར་བཞེངས་དང་མཚུར་དགོན་འདུ་ཁང་གི་ལོགས་
རིས་ཉིད་ཀྱིས་སྐུ་བྲིས་མཛད་ནས་གསེར་སྦྱང་བཙོ་མས་གསར་འདེབས་སོགས་
བསྟན་པ་རྒྱས་ཐབས་ཀྱི་མཛད་པ་རླབས་ཆེན་བསྐྱངས་ནས་དགུང་ལོ་ཞེ་བརྒྱད་
པ ( 1603) རབ་བྱུང་བཅུ་པའི་ཆུ་ཡོས་ལོར་དག་པའི་ཞིང་དུ་གཤེགས་པའི་
ཚུལ་བསྟན་ཏོ། །དེ་རྗེས་སྐུ་ཕྲེང་བཅུ་པ་ཆོས་དབྱིངས་རྡོ་རྗེ་སྟེ (1604) རབ་
བྱུང་བཅུ་པའི་ཤིང་འབྲུག་ལོར་འགུ་ལོག་ཀམ་ཟི་ཐང་དུ་སྐུ་བལྟམས། རིག་
པའི་གནས་བཅུ་དང་། ལྷག་པར་མདོ་སྔགས་ཀྱི་ཆོས་ཚུལ་མཐའ་དག་ཐུགས་
སུ་ ཆུབ་ པའི་ རྗེ་ བཙུན་སྨྲ་ བའི་ སེང་གེ་ དང་ གཉིས་ སུ་ མེད་ པ་ དེ་ དག་བྱོན།
བོད་ཀྱི་མཁས་གྲུབ་ཡོངས་ཀྱི་གཙུག་རྒྱན་དུ་གྱུར། རྗེ་ཞྭ་དམར་དྲུག་པ་གར་
དབང་ཆོས་ཀྱི་དབང་ཕྱུག་ཀྱིས་ངོས་འཛིན་མཛད། དགུང་ལོ་ཉི་ཤུ་རྩ་གཅིག་
ཐོག་ཞྭ་དམར་ཐམས་ཅད་མཁྱེན་པས་མཁན་པོ། དཔའ་བོ་གཙུག་ལག་རྒྱ་
མཚོ་ནས་ སློབ་དཔོན། སི་ཏུ་ཆོས་ཀྱི་རྒྱལ་མཚན་གྱིས་གསང་སྟོན་སོགས་་་་
_24



གྲངས་ཚང་དབུས་སུ་བསྙེན་པར་རྫོགས་ཏེ་རྗེ་ཞྭ་དམར་རྩ་བའི་བླ་མར་བཀུར། །
སྟི་སྟང་ཞབས་ཏོག་ དང་བསྙུན་གཡོག་ དགོངས་རྫོགས་ ཐམས་ཅད་རྗེ་བཙུན་
རང་ཉིད་ནས་མཐར་ ཕྱིན་ པ་ ལྷུར་བཞེས་ཀྱིས་བསྒྲུབས་ གནང་བ་དང་དགེ་་་
འདུན་ལ་སྐྱོང་ཕྲན་སོགས་དམ་པའི་མཛད་པ་མཆོག་ཏུ་གྱུར་པ་ཁོ་ན་མཛད་པ་
ལ་སྐྱེ་བོ་དུ་མའི་ཡིད་དབང་འཕྲོག་པའི་བསྟན་པའི་མིག་དཔེ་གཏོད་པར་མཛད།
དགུང་ལོ་ཉི་ཤུ་རྩ་བདུན་པ་རབ་བྱུང་བཅུ་གཅིག་པའི་ལྕགས་རྟ(1604) རྗེ་
གར་གྱི་དབང་ཕྱུག་གི་སྐུ་གདུང་བཞུགས་ཡུལ་རབ་བརྟན་ཕོ་བྲང་གི་ཨར་ལས་ས་
རྡོ་ཡན་གྱི་ཕྱག་ལས་དཀྱུས་པ་ལྟར་མཛད་པ་དང༌། ས་འཛིན་གྱི་རྡོ་ཀ་མ་རུ་པ་
བརྐོས་སྒྲིགས་ལ་སོགས་ས་རྡོ་ཤིང་གསུམ་དང༌། གསེར་དངུལ་ཟངས་ལྕགས།
ནོར་སྣའི་ཁྲ་ཚོམས་དང་བྱ་བྱིའུ་རི་དྭགས་སོགས་དངུལ་གདུང་ཆེན་མོའི་ཚགས་
བཀྲོལ་བརྒྱན་བཀོད་ངོ་མཚར་ཁྱད་དུ་འཕགས་པ་རྣམས་ཕལ་ཆེར་རྗེ་བཙུན་
ཉིད་ཀྱི་ཕྱག་བརྐོས་མཛད་པ་ཤ་སྟག་དང༌། གཞན་ཡང་ལྷ་སྐུ་བྲིས་འབུར་གང་
ལའང་རྫུ་འཕྲུལ་ལྟ་བུས་ཕྱག་བཟོ་མཛད་པ་རྣམས་སོ་སྐྱེའི་བློ་ཡུལ་ལས་འདས་པ་
ཁོ་ན་མང་པོ་བཞེངས་ནས་བཟོ་བསྐྲུན་གྱི་ཕྱག་རྗེས་གང་སར་བཞག སྨན་
རྩིས་དང་རོལ་མོའི་རིགས་བྱེད། སྒྲ་སྙན་ངག་བཅས་ལ་རང་བྱན་ཆུབ་པའི་
ཐུགས་རྩོམ་མང་པོ་མཛད། དོན་དམ་པ་ཕྱག་རྫོགས་བཟུང་འབྲེལ་གྱི་ནང་
རིག་པ་ལ་ཤིན་ཏུ་མཁས་པའི་བཤད་སྒྲུབ་ལུང་རིག་ལ་ཐུགས་ཉམས་གཙོ་བོར་
བཞེས་ཏེ། བསྟན་པ་རྒྱས་ཤིང་འགྲོ་དོན་བླ་ན་མེད་པ་བསྐྱངས་པའི་སྙན་་
གྲགས་ ཀྱི་ དབྱར་ རྗེས་ ཀུན་ བཟོད་ ལྟོ་ བ་ འགད་ ཉམས་ བྱེད་ པ་ ལྟར་ བྱུང་།
མཚུར་གདན་གྱི་གཙུག་ལག་ཁང་མ་ལག་དགེ་འདུན་གྱི་བྲང་ཁང་དང་བཅས་
པར་ལྕགས་རི་སྒོ་གསུམ་ལྕོག་བཅུ་བྱས་པ་འཁོར་ཡུག་ཏུ་བསྐོར་བ་སོགས་རྟེན་
དང་བརྟེན་པ་རྣམས་ཉམས་གསོ་གསར་འདེབས་གཏོས་ཆེར་མཛད་པ་བཅས་
བསྟན་འགྲོའི་མཛད་པ་རླབས་ཆེན་སྐྱོང་བཞིན་པའི་དུས་སུ་སྔར་གནམ་བསྐོས་



གོང་མ་ཏཱ་མིང་ཡུང་ལོ་ཆེན་པོས་ཀརྨ་པ་སྐུ་ཕྲེང་ལྔ་པ་ནས་བཟུང་བོད་ཀྱི་བླ་
དཔོན་རྣམས་ལ་ལུང་ལས་ཀ་འཇའ་ས་ཐམ་ག་སོགས་རིན་ཆེན་ཆོས་རྒྱལ་ཉིད་
ནས་གནང་དགོས་པའི《མིང་གོང་མ་ཐའི་ཙུའི་ཡི་ལོ་རབས་དོན་ཆེན»ཞེས་
པའི་རྒྱ་ཡིག་ལ་གསལ་ལུང་དང་འཇའ་ས་སོགས་རིམ་པར་བསྩལ་བར་བརྟེན་
བོད་ཀྱི་སྡེ་པ་རིན་སྤུངས་པ་དང༌། གཙང་སྡེ་ཀརྨ་རྣམ་རྒྱལ་ཡབ་སྲས་བཅས་
པའི་སྡེ་སྲིད་ཀྱི་འཇའ་ས་དང་ཐམ་ག་སོགས་རྒྱལ་དབང་ཀརྨ་པ་ནས་ཞུས་བསྩལ་
དང་འབྲེལ་སྡེ་སྲིད་རིམ་པས་ཆོས་ཕྱོགས་ནས་ཀྱང་རྒྱལ་དབང་ཀརྨ་པ་ལ་མི་ཕྱེད་
པའི་དད་པ་དང་བཀའ་རྒྱུད་ཀྱི་ཆོས་ལུགས་ལ་དད་མོས་ཤིན་ཏུ་ཆེན་པོ་བྱེད་ཀྱི་
ཡོད་པའི་དབང་གིས་གྲུབ་མཐའི་ཕྱོགས་ལྷུངས་ལ་རྒྱའི་གཉིས་འཛིན་གྱིས་ཏཱ་
མིང་ཧུང་ཀྲི་ཁྲི་ལོ་11པ་རྗེ་དགེ་འདུན་རྒྱ་མཆོ་དགུང་གྲངས་24པ་ཀརྨ་པ་བདུན་
པ་ཆོས་གྲགས་རྒྱ་མཚོ་དགུང་ལོ་45པ (1498) རབ་བྱུང་བརྒྱད་པའི་ས་རྟ་ལོར་
རིན་སྤུངས་པ་ས་སྐྱོང་དོན་ཡོད་རྡོ་རྗེ་བོད་ཀྱི་སྡེ་སྲིད་ཁྲི་ལོ་18པར་སྐྱིད་ཤོད་སྡེ་
པ་སྣེའུ་པ་དམག་གིས་བསྐྲད་པ་ནས་བཟུང༌། ཏཱ་མིང་ཀྲིན་ཏེ་ཁྲི་ལོ་13པ་རྗེ་
དགེ་འདུན་རྒྱ་མཚོ་དགུང་ལོ་བཞི་བཅུ་ཞེ་བརྒྱད་ཐོག་འབྲས་སྤུངས་གདན་སའི་
མཁན་ཁྲིར་ཕེབས་པའི་ཕྱི་ལོ་ཀརྨ་པ་བརྒྱད་པ་མི་བསྐྱོད་རྡོ་རྗེ་དགུང་གྲངས་བཅུ་
གཉིས་སུ་བྱོན་པའི (1518) རབ་བྱུང་དགུ་པའི་ས་སྟག་ལོ་བར་དུ་ལོ་ངོ་ཉི་ཤུའི་
རིང་སེ་འབྲས་དགེ་གསུམ་ལྷ་ས་སྨོན་ལམ་ཆེན་མོའི་ཚོགས་གྲལ་དུ་ཕེབས་མི་ཆོག་
པ་བཟོས་པ་དང་། རིན་སྤུངས་པ་ཁྲི་ཐོག་བཞི་ནས་བོད་ཀྱི་སྡེ་སྲིད་་་་་་
134བསྐྱངས་ནས ( 1518) རབ་བྱུང་དགུ་པའི་ཤིང་གླང་ལོར་སྡེ་པ་གཙང་པ་
ཞིང་ཤག་ཚེ་བརྟན་རྡོ་རྗེ་ཡབ་སྲས་ཀྱིས་རིན་སྤུངས་པའི་ལག་ནས་སྲིད་དབང་
འཕྲོགས་ཏེ་དབུས་གཙང་ལ་དབང་བསྒྱུར་བྱེད་སྐབས་ཀྱང༌(1618) རབ་བྱུང་
བཅུ་པའི་ས་རྟ་ལོའི་ཧོར་ཟླ་7ནང་ སྡེ་སྲིད་ཕུན་ཚོགས་རྣམ་རྒྱལ་གྱིས་གཙང་
དམག་ཕབ་ཏེ་སེར་འབྲས་དམག་གིས་བསྐོར་ནས་ཕན་ཚུན་མི་མང་པོ་བསད་
26



རྨས་བཏང་བ་དང་། དེ་རྗེས་སྡེ་སྲིད་ཀརྨ་བསྟན་སྐྱོང་དབང་པོའི་དུས་ཀྱང་
སེར་འབྲས་ལ་གོང་གནོན་བྱེད་པའི་བྱེད་སྟངས་སྔ་ཕྱིར་བྱས་པར་བརྟེན་རྗེ་བཅུ་
པ་ཆོས་དབྱིངས་རྡོ་རྗེས་དེ་ལྟར་མི་བྱེད་པའི་བཀའ་ཡང་ཡང་སྔོན་རྗེས་སུ་གནང་
ཡང་ལས་ཀྱི་དབང་གིས་ཉན་བློ་མ་བྱས་པ་བཅས་གདན་ས་གསུམ་ནད་མི་ཐེག་
པར་རྒྱལ་བ་ལྔ་པ་ཆེན་པོ་དང་། པན་ཆེན་སྐུ་ཕྲེང་བཞི་པ་རྣམ་གཉིས་ལ་བདེ་
སྡུག་གནས་ཚུལ་སྙན་སེང་ཞུས་དོན་ལྟར་ སྡེ་སྲིད་བསོད་ནམ་རབ་བརྟན་གྱི་་
བཀའ་ཡིག་དང་སྦྲགས་གདན་སའི་འཐུས་མི་བཅས་སོག་གོ་ཤིར་ཧན་ལ་མགོ་
བཅོལ་ གྲོགས་དན་སྦྲན་པར་བསྐྱོད་པ་བཅས་ཀྱི་ཉེར་ལེན་རྗེ་བཅུ་པ་ཆོས་་་་་
དབྱིངས་རྡོ་རྗེ་དགུང་ལོ་སོ་དགུ་པ་ (1642) རབ་བྱུང་བཅུ་གཅིག་པའི་ཆུ་རྟ་
ལོར་སོག་པོ་གོ་ཤིར་ཧན་གྱི་དཔུང་ཆེན་བོད་དུ་བཏེགས་ནས་བོད་ཀྱི་སྡེ་སྲིད་
ཀརྨ་བསྟན་སྐྱོང་དབང་པོ་གསོན་བཟུང་བྱས་ནས་བཀུམ་བ་དང་ཆབ་ཅིག་ཀོང་
པོའི་དཀར་སྲིད་ཐམས་ཅད་དཔུང་གིས་བཅོམ། རྒྱལ་བ་ལྔ་པ་ཆེན་པོས་སྟག་
ལུང་ཞབས་དྲུང་ངག་དབང་བཀྲ་ཤིས་དཔལ་གྲུབ་བརྒྱུད་བཀའ་ཤོག་གཅིག་
བསྩལ་བ་ཀརྨ་པ་ལ་ཕུལ་ཡང་ནང་དོན་ཞལ་མ་བཞེས། གོང་ས་མཆོད་ཡོན་
ནས་དགོངས་འགལ་བྱུང་སྟེ་མཚུར་ཕུའི་སྒར་པ་གོ་ཤིར་གྱི་དམག་གིས་བསྐོར།
སྟག་ལུང་ཞབས་དྲུང་ལའང་དགོངས་འགལ་བྱུང༌། རྗེ་བཙུན་ཆོས་དབྱིངས་
རྡོ་རྗེས་མཚུར་ཕུའི་གདན་ས་ཆ་ཚང་ཞལ་དཀར་ཞལ་སྦུབ་པའི་འོག་ཏུ་བཙུད་པ་
དང་། རྒྱུད་མང་གི་ཁོག་ཏུ་བཅུག་པ་སོགས་མཛད་དེ་རྒྱུད་མང་བརྡུང་གིན་
བཞུགས་པས། སོག་དམག་གིས་མ་མཐོང་། དགེ་བོ་རྩེ་མོ་རིའི་རྩེ་ནས་རྒྱང་
ཤེལ་བལྟས་ཀྱང་མཚུར་ཕུའི་གདན་ས་རྨུག་པས་བསྒྲིབས་ནས་མ་མཐོང་བར་
ལམ་ཕྱུགས་པར་གྲགས་ཤིང་། འོན་ཀྱང་གྲྭ་པ་རྣམས་དང་། རིམ་གྲོ་པ་ཀུན་
ཏུ་བཟང་པོས་ཐེ་ཚོམ་གྱིས་བློས་མི་འཁྱུད་པར་ཆོས་རྗེ་རིན་པོ་ཆེ་གནས་འདིར་
མི་བཞུགས་པར་སྦས་ཡུལ་སོགས་གནས་འགོལ་པོ་གཞན་དུ་འབྱོན་པར་གསོལ་



བ་ནན་གྱིས་བཏབས་པས་ཞལ་དཀར་ཞལ་སླང་བ་དང་སོག་དམག་གིས་དགོན་
པ་མཐོང་ནས་རྒྱུགས། རིན་པོ་ཆེ་དང་རིམ་གྲོ་པ་ཀུན་ཏུ་བཟང་པོ་གཉིས་སྤྲུལ་
འགྱུར་གྱིས་གདན་ས་ནས་ཕྱིར་ཕེབས་པར་སོག་དམག་གིས་བྱ་རྒོད་དང་ཤ་བ་
སོགས་སུ་མཐོང་ནས་ལག་ཏུ་བཟུང་མ་ཐུབ། དཔོན་སློབ་གཉིས་གསོལ་ཆས་
སོགས་གང་ཡང་མེད་པར་ཞབས་ཐང་དུ་དཔལ་ཆུ་བོ་རི་བརྒྱུད་གནས་ཡུལ་མང་
པོར་ཕྱོགས་མེད་དུ་ཕེབས། དེ་ནས་མཆོད་ཡོན་རྣམ་གཉིས་ཀྱིས་གཙང་གི་
ཀར་སྡེ་རྣམས་དང་། ཀོང་པོ་རྩེ་ལྷ་སྒང་སོགས་ཀོང་པོའི་ཀར་སྡེ་སོགས་དགོན་
སྡེ་མང་པོ་རྩ་གཏོར་དང་། ཀརྨ་དགེ་བསྒྱུར་ཤུགས་ཆེན་མཛད། རྟེན་་་་
གསུམ་རིག་དངོས་ཡིག་ཆ་གནད་ཆེན་དང་མཆོད་གཞིས་མང་པོ་གཞུང་བཞེས་
བཏང་བ་སོགས་ཀརྨ་པའི་བསྟན་པར་བསམ་ཡུལ་ལས་འདས་པའི་དབུ་ཉེས་
ཚབས་ཆེན་འཕོགས་ནས་གོང་ས་མཆོད་ཡོན་རྣམ་གཉིས་ཀྱི་དགོངས་འགལ་ན་
བུན་དྭངས་ཐབས་མེད་པར་གྱུར། འོན་ཀྱང་བཀའ་རྒྱུད་རྒྱལ་བ་ཡབ་སྲས་ཀྱི་
ཐུགས་བསྐྱེད་དམ་ཚིག་དབང་གིས་རྒྱལ་ཚབ་ གྲགས་པ་མཆོག་དབྱངས་ལ་་་་
སྐབས་དེར་གོང་ས་ལྔ་པའི་སྤྱན་མཐོང་ཆེ་བས་དགོངས་སེལ་ཞུ་སྣེ་གང་འདྲོང་
གནང་བའི་ཐོག་ནས་མཚུར་ཕུའི་གདན་སར་རྒྱལ་ཚབ་མཛད་དེ་བླ་མའི་གདན་
ས་བསྐྱངས་པར“མཚུར་ཕུ་རྒྱལ་ཚབ”ཏུ་གྲགས་ཤིང་རྒྱལ་དབང་ཀརྨ་པའི་རྒྱལ་
ཚབ་མཛད་པ་ལས་མཚན་དུ་ཐོག རྗེ་དཔོན་སློབ་རྣམ་གཉིས་ཞ་དམར་ཆོས་
ཀྱི་དབང་ཕྱུག་གི་ཡང་སྲིད་མདོ་ཁམས་ཕྱོགས་སུ་འཁྲུངས་རྒྱུ་དང༌། རྒྱལ་ཚབ་
གྲགས་པ་མཆོག་དབྱངས་སླར་ཞིང་དུ་གཤེགས་རྗེས་ཡང་སྲིད་ནོར་བུ་བཟང་པོ་
འཇང་ཡུལ་དུ་འཁྲུངས་རྒྱུ་སོགས་མ་འོང་མངོན་པར་མཁྱེན་ནས་རིམ་གྱིས་མདོ་
སྨད་ཕྱོགས་སུ་བྱོན། རྗེ་དགུང་ལོ་54 (1657) མེ་བྱ་ལོར་འཇང་ས་ཐམ་རྒྱལ་
པོ་ཀརྨ་འཆི་མེད་ཡབ་སྲས་བཙུན་མོ་བཅས་ནས་རྣམ་ཐོས་སྲས་ཀྱི་འབྱོར་པ་ལྟ་
བུའི་བསུ་བའི་བཀོད་པས་དགུང་གསར་གྱི་གསོལ་སྟོན་དང་སྦྲགས་ ས་ ཐམ་་་
28



ལེགས་མདོའི་ཕོ་བྲང་དུ་སྤྱན་དྲངས། བཀུར་སྟི་འབུལ་ནོད་ཕུལ་བའི་རིམ་པ་
ནི་བརྗོད་ཀྱིས་མི་ལང་། རྒྱལ་སྲས་ཆུང་བ་ཀརྨ་མི་འཕམ་བསྟན་པའི་ཉི་མ་
རབ་ཏུ་བྱུང་། རྒྱལ་པོ་ཀརྨ་ཕུན་ཚོགས་ལ་ཟབ་ཆོས་དུ་མ་གནང་། རྒྱལ་ཐང་
རིགས་ལྔའི་ལྷ་ཁང་གསར་བཞེང་གི་ལས་གྲ་བཙུགས། རྒྱལ་ཚབ་གྲགས་པ་
མཆོག་དབྱངས་ཀྱི་ཡང་སྲིད་ནོར་བུ་བཟང་པོ་འཇང་ཡུལ་དུ་འཁྲུངས་པར་ངོས་
འཛིན་དང་དགུང་ལོ་བརྒྱད་ཐོག་དགེ་བསྙེན་གྱི་སྡོམ་པ་གནང་། རྒྱལ་བའི་
བཀའ་འགྱུར་ཆེན་མོ་མཚལ་པར་རྒྱ་ལུགས་སུ་བཞེངས། (རྒྱལ་ཐང་དམགས་
ཁྲོད་དུ་བཀའ་འགྱུར་ཟངས་ཀྱི་བྱང་བུར་བཞེངས་པ་དེ་རྒྱལ་བ་ལྔ་པའི་སྐུ་དུས་
གཞུང་ནས་བཞེས་པར་ གྲགས) རྗེ་ཞྭ་དམར་གྱི་ཡང་སྲིད་ངོས་འཛིན་ཐོག་་་་
མགུལ་སྲུང་མཇལ་དར་དང་སྟན་དཀར་རྡོ་རྗེ་སོགས་འབུལ་མི་བཏང༌། རྗེ་
དཔའ་བོའི་ཡང་སྲིད་ཀྱང་ངོས་འཛིན་མཛད། སི་ཏུའི་སྤྲུལ་སྐུར་རབ་བསྙེན་
གནང་། འཇང་དང་རྨི་ལི་རྒྱལ་ཐང་གི་ཕྱོགས་སུ་གནས་དགོན་རྟེན་བཞེངས་
བསམ་གྱིས་མི་ཁྱབ་པ་དང༌། དགེ་འདུན་སྟོང་ཚོར་རབ་བསྟན་དང་དབང་
བཀའ་གདམས་འཁྲིད་སོགས་བསྟན་པ་དང་གདུལ་བྱའི་འགྲོ་དོན་བསམ་གྱིས་
མི་ཁྱབ་པ་མཛད་ནས་རྒྱལ་ཚབ་ནོར་བུ་བཟང་པོ་ཁྲི་ལ་འགོད་པའི་ཆེད་བོད་དུ་
ཡར་ཕེབས་ལྷ་ས་པོ་ཏ་ལར་རྒྱལ་བ་ལྔ་པ་ཆེན་པོ་དང་མཇལ་བར་དགོང་པ་དྭང་
བའི་ རྣམ་ པས་ ཆོས་ ཀྱི་ འདྲི་ བཤད་ སོགས་ གསུང༌ གླེང༌ རྨར་ བར་ ཕེབས།
སྒྲགས་ཀྱི་སྔགས་གྲྭར་ཕེབས་དགོས་པའི་བཀའ་ཕེབས། གསོལ་སྟོན་དང་་་་
གནང་སྦྱིན་བཟང་པོ་བསྩལ། སྒྲགས་སུ་ཕེབས་ནས་ངེད་རང་ཚོ་འདིར་ཡུན་
རིང་ སྡོད་མི་དགོས་གསུངས་ནས་ཟུར་ ཤག་ ཅིག་ཏུ་བཞུགས། མགུལ་ཆམ་
ཕྲན་བུ་བཞེས་པའི་ཚུལ་གྱིས་དགུང་ལོ་དོན་གཅིག་ཏུ་ཕེབས་པ ( 1674) རབ་
བྱུང་བཅུ་གཅིག་པའི་ཤིང་སྟག་ལོ་བོད་ཟླའི་བཅོ་ལྔའི་ཐོ་རེངས་དགོངས་པ་ཆོས་
དབྱིངས་ཞི་བའི་དབྱིངས་སུ་གཤེགས་པའི་ཚུལ་བསྟན་ཏོ། །



དེ་ལྟར་སྐུ་ཕྲེང་བཅུ་པ་ཆོས་དབྱིངས་རྡོ་རྗེ་འདིའི་སྐུ་ཚེའི་དཀྱིལ་ནས་ཀརྨ་
པའི་བསྟན་སྲིད་ལ་གོང་ས་མཆོད་ཡོན་ནས་དགོངས་འཕོགས་ཀྱིས་ཉམས་སྨད་
ཚབས་ཆེན་བྱུང་ཏེ་ཀརྨ་བཀའ་རྒྱུད་ཀྱི་བསྟན་པ་ཕྱོགས་ཡོངས་ནས་ཉམས་རྒུད་
ཀྱིས་དབུ་འཕང་ཤིན་ཏུ་སྨད་པར་གྱུར། འོན་ཀྱང་གདན་ས་མཚུར་ཕུ་ཙམ་
ལྷག་མར་ལུས་པའི་བསྟན་པའི་འཕྲོ་སྐྱོང་གོང་ས་ལྔ་པ་ཆེན་པོས་ཐུགས་གཙིགས་
ཆེ་བའི་རྒྱལ་ཚབ་གྲགས་པ་མཆོག་དབྱངས་དང༌། ཞྭ་དམར་གར་དབང་ཆོས་
ཀྱི་དབང་ཕྱུག རྒྱལ་ཚབ་གྲགས་པ་མཆོག་དབྱངས་ཀྱི་ཡང་སྲིད་རྒྱལ་ཚབ་
ནོར་བུ་བཟང་པོ། ལྷག་པར་ཡར་འབྲོག་ཚ་ཐང་དུ་ཡུམ་གྱི་རྩིབས་མའི་གོ་བར་
ནས་འཁྲུངས་པའི་ཏྲེ་ཧོ་གྲུབ་ཆེན་ཀརྨ་བསྟན་འཛིན་དར་རྒྱས (སྔར་ ཤངས་
སྟག་སྣ་ ཏྲེ་ཧོ་ཞུ་ཡང་སྐུ་ཕྲེང་འདི་རྩིབས་མའི་གོ་བར་ལས་འཁྲུངས་པོས་འདི་
ནས་བཟུང་སྟག་སྣ་ཞབས་དྲུང་རྩིའུ་ཡང་ཞུ)སོགས་གོང་སའི་སྤྱན་མཐོང་ཆེ་
བའི་བཀའ་རྒྱུད་རྒྱལ་བ་ཡབ་སྲས་རིམ་པས་སྐྱོང་བར་མཛད་ནས་རྒྱལ་མཆོག་
བཅུ་པའི་ཡང་སྲིད་སྐུ་ཕྲེང་བཅུ་གཅིག་པ་ཡེ་ཤེས་རྡོ་རྗེ་མདོ་སྨད་སྨར་ཁམས་ཀྱི་
ཕྱོགས་སུ་སྐུ་འཁྲུངས་ཏེ་ཞྭ་དམར་ཅོད་པན་འཛིན་པ་བདུན་པ་གར་དབང་ཆོས་
ཀྱི་དབང་ཕྱུག་དང་། རྒྱལ་ཚབ་ནོར་བུ་བཟང་པོས་སྤྱན་དྲངས་ནས་མཚུར་
གདན་ གྱི་ཁྲི་ ལ་ མངའ་གསོལ། ཡིན་ནའང་རྗེ་བཅུ་ པའི་སྐུ་ཚེའི་དཀྱིལ (
1642) རབ་བྱུང་བཅུ་གཅིག་པའི་ཆུ་རྟ་ལོ་ནས་བཟུང་(1786) རབ་བྱུང་བཅུ་
གསུམ་པའི་མེ་རྟ་ལོར་རྒྱལ་མཆོག་འཇམ་དཔལ་རྒྱ་མཚོ་དགུང་གྲངས་ཉི་ཤུ་རྩ་
དགུའི་ཐོག་ལུགས་གཉིས་བཞེས་པའི་རྗེས། རྗེ་ཀརྨ་པ་སྐུ་ཕྲེང་བཅུ་གསུམ་
བདུད་འདུལ་རྡོ་རྗེ་དགུང་ལོ་ལྔ་བཅུ་རྩ་གྲངས་ནང་ལྷ་སར་ཆུའི་འཇིག་པ་མི་
བཟོད་པ་བྱུང་ནས་བླ་ལྷའི་ལུང་རྟགས་དང་། ཨོ་རྒྱན་རིན་པོ་ཆེའི་བསྟན་པ་
སྤྱི་ལུང་སོགས་ཀྱི་དགོངས་དོན་ལྟར་བོད་ལྗོངས་ལྷ་མིའི་འདུས་ཚོགས་རྒྱས་པ་
དང༌། རྒྱལ་མཆོག འཇམ་དཔལ་རྒྱ་མཚོའི་བཀའ་ཡིག་དང་སྦྲགས་གཞུང་
30



སའི་མི་སྣ་བཅས་རྒྱལ་དབང་ཀརྨ་པ་བྱང་གནམ་རུ་ཁུལ་ནས་སྤྱན་འདྲེན་དང་
གཞུང་གི་སྐྱ་སེར་ཐབ་སུ་སོགས་གཟབ་རྒྱས་ཞུས། ཀརྨ་པ་ནས་ཇོ་བོའི་སྤྱན་
སྔར་ཐུགས་སྨོན་དང་། གདེང་ཅན་བསུ་ཟློག་སོགས་ཟབ་རྒྱས་མཛད་དེ་ལྷ་ས་
ཆུའི་འཇིག་པ་ལས་མྱུར་དུ་སྐྱབས་གནང་བར་རྒྱལ་མཆོག་བརྒྱད་པ་ཆེན་པོ་དང་
གཞུང་གནས་ནས་བཀའ་དྲིན་ལེགས་གཟོ་གཟིགས་མཐོང་བདག་རྐྱེན་བླ་ན་
མེད་པ་ཐོབ་པའི་བར་དུ་ཀརྨ་པ་སྐུ་ཕྲེང་བཞི་ ཧྲིལ་པོ་མིན་ཙམ་དང་། ལོ་
གྲངས ( 146) ཙམ་གྱི་ཡུན་ལ་ཀརྨ་པའི་བསྟན་པ་ཤིན་ཏུ་ཉམས་དམས་ཤིང་
ཉག་ཕྲ་བ་དང་སྐུ་ཇུས་ཐམས་ཅད་ལམ་དུ་མི་ལྷོངས་བའི་སྐབས་ཏེ«ཐུའུ་བཀྭན་
བློ་བཟང་ཆོས་ཀྱི་ཉི་མའི་གྲུབ་མཐའི་རྣམ་བཤད་ལས》ད་ལྟའི་དུས་ཀར་བསྟན་
ཆེར་ཉམས་པས་མཚུར་ཕུ་ན་ཞྭ་ནག་སྤྲུལ་སྐུ་དགེ་སྦྱོང་གི་ཆོས་བཞི་དང་དུ་ལེན་
ཅིང་བཞུགས་པ་ཙམ་ལྷག་མར་ལུས་སོ། །ཞེས་གསུངས་པ་དོན་ལ་གནས་སོ། །
དེ་ལྟར་རྗེ་བཅུ་གསུམ་པའི་སྐུ་ཚེའི་སྨད་ནས། རྗེ་བཅུ་དྲུག་པའི་སྐུ་ཚེའི་དཀྱིལ་
བར་རྒྱལ་དབང་ཀརྨ་པ་སྐུ་ཕྲེང་རྣམས་ལ་སྔར་ཡོན་མིང་གོང་མའི་ལོ་རྒྱུས་ཀྱི་
མཚན་གནས་ཡོད་བཞིན་པར་ཆིང་གོང་མ་རིམ་བྱོན་དང༌། ཏཱ་ལའི་བླ་མ་སྐུ་
ཕྲེང་རིམ་པ་ནས་ཆིང་གོང་མས་ལེགས་སྒྲིགས་གནང་བའི་ཧུ་ཐོག་ཐུ་ཆེ་ཁག་དང་
བོད་ཀྱི་བླ་ཆེན་གྱི་མཚན་གནས། ཕེབས་བྱམས་གདན་ཐོབ་སོགས་ཆེན་པོར་
འོས་པའི་ཡོ་བྱད་རྣམས་སྔར་བཞིན་སྤྱད་ཆོག་པ་དང་གདན་སར་ཡང་གཞུང་
ནས་དགོན་སྡེ་སྤྱི་འགྲེའི་གཟིགས་སྐྱོངས་ཙམ་ཐོབ་པར་བརྟེན་སླར་ཡང་རིམ་
གྱིས་ཀརྨ་བཀའ་རྒྱུད་ཀྱི་བསྟན་པ་ཟླ་བ་ཡར་ངོ་བཞིན་གོང་འཕེལ་བྱུང༌། སྐུ་
ཕྲེང་བཅུ་བཞི་པ་ཐེག་མཆོག་རྡོ་རྗེ་ནི། མདོ་ཁམས་ཟལ་མོ་སྒང་ཟླ་ནང་ཡིད་
ལྷུང་བཀྲ་ཤིས་མཐོང་སྨོན་ཞེས་བྱ་བར (1797) རབ་བྱུང་བཅུ་གསུམ་པའི་མེ་
སྦྲུལ་ལོར་སྐུ་བལྟམས། འབྲུག་ཆེན་ཆོས་ཀྱི་སྣང་བས་ངེས་པ་རྙེད་ནས་ངོས་
འཛིན་མཛད། མདོ་སྔགས་རིག་གཞུང་རྒྱ་མཚོ་ལྟ་བུ་ཐུགས་བྱང་ཆུབ། རྒྱ་
31



བོད་ཡིག་རིས། ལྷ་སྐུ་བྲིས་འབུར་བླུགས་ཚེམས་སོགས་བཟོ་རིག་མཐའ་དག་
ལ་ཤིན་ཏུ་མཁས་ཤིང་ཐོགས་མེད་མཁྱེན། སྡེ་སྣོད་གསུམ་ལ་འཆད་རྩོད་རྩོམ་
གསུམ་དང་། ཟབ་ལམ་རྡོ་རྗེ་ཐེག་པའི་རྣལ་འབྱོར་གྱི་ཟུང་འཇུག་རྡོ་རྗེ་འཆང་
གི་གོ་འཕང་མངོན་དུ་མཛད། , འདམ་གཞུང་དང་མངའ་རིས་ སོགས་ སུ་་་
ཕེབས་སྐབས་སྐུའི་སྤྲུལ་པ་སྣ་ཚོགས་བཞེས། སྒར་ཆེན་འདུ་ཁང་ནང་དུ་རྟེན་
གཙོ་ཚེ་དཔག་མེད་སོགས་རྟེན་བཞེངས་དང་། མཚུར་ཕུའི་རི་ཁྲོད་དུ་སྒྲུབ་གྲྭ་
ཡིད་འོང་བསམ་གཏན་གླིང་གསར་འཛུགས་མཛད་ནས་སྐུ་ཉིད་ཡུན་རིང་་་་
བཞུགས། ལོ་ལྟར་ས་ཟླའི་ཚེས10་ལ་མཱ་ཧཱ་གུ་རུའི་ཚེས་བཅུ་གསང་འདུས་
དང༌། མཆོག་གླིང་ཟབ་བདུན་ཕུར་པའི་སྒྲུབ་ཆེན་སྨད་ལས་དྲག་པོའི་གདབ་
ཁ་དང་འབྲེལ་བའི་གར་འཆམ་བཅས་ལོ་གནང་རེས་སྐོར་གྱིས་མཚུར་ཕུ་དབྱར་
འཆམས་ཆེན་མོ་གསར་འཛུགས་མཛད་པ་སོགས་ཀུན་རྫོབ་དོན་དམ་སྣ་ཚོགས་
ཀྱི་སྒོ་ནས་གདུལ་བྱའི་རྒྱུད་ཚོད་ཁམས་དབང་དང་མཐུན་པའི་ཆོས་དང་ཟང་
ཟིང་གི་སྦྱིན་པ་སོགས་བསྡུ་བ་རྣམ་བཞིས་འབྲེལ་ཚད་དོན་ལྡན་དུ་མཛད་ནས་
འོག་མིན་མཚུར་ཕུའི་གདན་སའི་འཛིན་སྐྱོང་སྤེལ་གསུམ་རྗེ་དབོན་མཆོག་སྤྲུལ་
རྣམ་ གཉིས་ ལ་ བཀའ་ བསྒོས། དགུང༌ གྲངས་ དོན་ གཅིག་ ཏུ་ ཕེབས་ པ (
1868) རབ་བྱུང་བཅོ་ལྔ་པའི་ས་འབྲུག་ལོར་གཟུགས་སྐུ་ཆོས་ཀྱི་དབྱིངས་སུ་
བསྡུ་བར་མཛད་དོ། །
སྐུ་ཕྲེང་བཅོ་ལྔ་པ་མཁའ་ཁྱབ་རྡོ་རྗེ་ནི། མྱང་སྟོད་ཤེལ་དཀར་རྒྱལ་རྩེ་
དྲན་མ་སྤེལ་གསར་བྱང་དུ (1871) རབ་བྱུང་བཅོ་ལྔ་པའི་ལྕགས་ལུག་ལོར་སྐུ་
བལྟམས། ཐམས་ཅད་མཁྱེན་པ་འབྲུག་ཆེན་མི་འགྱུར་དབང་གི་རྒྱལ་པོས་
ངོས་འཛིན་མཛད། རྗེ་དབོན་དོན་འགྲུབ་སྤྲུལ་སྐུ་དང་། ཆོས་དབང་རིན་
པོ་ཆེ། འཇང་དྲུང་པ་སྤྲུལ་སྐུ་སོགས་ནས་གདན་སར་སྤྱན་དྲངས་ཏེ་གསེར་
ཁྲིར་མངའ་གསོལ། དགུང་ལོ་བརྒྱད་ནས་མགོན་པོར་ཕྲིན་བཅོལ་ཐུགས་ཐོག་
32



ནས་གསུངས་པ་དང་རྟེན་རྫས་སྙན་ཤལ་ལ་འདོད་གསོལ་སོགས་སྙན་ཚིགས་
ཀྱིས་སྤུད་པ་ལྗགས་རྩོམ་མཛད། ཟླ་ལམ་གྱི་ས་ཆར་རྟེན་ལ་རབ་གནས་མཛད་
སྐབས་ཕྱག་ནས་ཟངས་ཐལ་དུ་བྱོན་ནས་རྟེན་གྱི་ཐུགས་ཀར་ལེན་པ་སོགས་བྱུང་།
གནས་རྣམས་སུ་སྔར་མེད་ཀྱི་རང་བྱོན་ལྷ་སྐུ་མང་པོ་ཞལ་བྱེ་བ་དང་། བྲག་
སྐམ་པོ་ལས་ཚེ་ཆུ་འོ་མའི་མདོག་ལྟ་བུ་ལྷུང་ལྷུང་དུ་བབས། སི་ཏུའི་ཡང་སྲིད་
འཁྲུངས་ཡུལ་ལི་ཐང་གི་ལུང་པའི་ཆགས་ཚུལ་རྒྱབ་རི་མདུན་རི། ཆུ་དང་ཟམ་
པ། ཁང་པའི་ཐོག་རྩེག་སྒོ་དང་སྐར་ཁུང་སོགས་ཤོག་ཁྲར་ཕྱག་བྲིས་མཛད་
ནས་ངོས་འཛིན་གྱི་བཀའ་ཤོག་བསྩལ། ཆུ་རི་སོགས་གནས་ཆེན་རྣམས་ལ་
དག་པའི་གཟིགས་སྣང་བསམ་གྱིས་མི་ཁྱབ། འཇམ་མགོན་རྣམ་གཉིས་དང་
ལྷག་པར་འཇམ་མགོན་ཀོང་སྤྲུལ་ཡོན་ཏན་རྒྱ་མཚོ་ལས་མདོ་སྔགས་སྤྱི་དང༌།
རིན་ཆེན་གཏེར་མཛོད་ཆེན་མོ་སོགས་མཛོད་ལྔ་དང་བཀའ་གཏེར་ཡོངས་ཀྱི་
དབང་ལུང་གདམས་པ་མཐའ་དག་གསན་བཞེས་མཐར་ཕྱིན་དང་། རིན་་
གཏེར་ཆེན་མོ་ཕྱོགས་སྒྲིག་མཛད་པ་སོགས་མདོ་སྔགས་ཀྱི་བསྟན་ལ་ཕྱག་རྗེས་བླ་
ན་མེད་པར་བཞག་ནས་དོན་བརྒྱུད་རིན་པོ་ཆེའི་བསྟན་པའི་བདག་པོ་དང་།
བོད་ཀྱི་མཁས་གྲུབ་ཐམས་ཅད་ཀྱི་གཙུག་རྒྱན་དམ་པར་གྱུར། མཚུར་མདོའི་
ཕོ་བྲང་གཙུག་ལག་ཁང་རྟེན་བརྟེན་པ་ཉམས་གསོ་དང་། འདུས་སྡེའི་ཚོགས་
མཆོད་གཏོང་སྒོ་སོགས་ཤིན་ཏུ་དར་རྒྱས་སུ་མཛད། འོན་ཀྱང་སྔར་ཕོ་བྲང་
རྩེའི་མགོན་ཁང་གཡུ་ཞལ་གྱི་མདུན་ནས་རྡོ་རྗེ་འཆང་དང་། པོ་ཏ་ལ་དང་།
གཡུ་ལོ་བཀོད། རྣམ་སྲས་མགོན་ཁང་སོགས་གཙུག་ལག་ཁང་རིམ་པ་ཁག་གི་
རྟེན་གསུམ་ཕྱག་རྫས་གནད་ཆེན་ཁག་གཅིག་གནས་ནང་དབོན་སྤྲུལ་གྱི་ཞབས་
ཕྱི་རྣམས་ནས་གཟབ་གཟབ་མ་བྱས་པར་བག་ལ་ཞ་པའི་རྐྱེན་གྱིས་ཕོ་བྲང་རྩེ་
ཤོད་མེ་སྐྱོན་ཤུགས་ཆེན་བྱུང་སྟེ་བསྟན་པར་རྒུད་ཆག་ཆེན་པོ་བྱས་པ་རྣམས་
གཞིག་ གསོ་ གཛད། བོད་ཀྱི་བསྟན་སྲིད་བདེ་ཐབས་སུ་ རྒྱལ་མཆོག་བཅུ་་་



གསུམ་པ་ཆེན་པོའི་བཀའ་དགོངས་ལྷ་ལྡན་གཙུག་ལག་ཁང་གི་རྩེ་མོར་ལྷ་མོ་ཚེ་
རིང་མཆེད་ལྔའི་ལྷ་ཁང་གསར་འཛུགས་དང་སྐུ་གཉེར་དགེ་འདུན་བཞི་གྲ་རེ་
རིས་མོས་ཀྱི་ཕེབས་ཁུངས་གསར་གཏོད་གནང་བ་སོགས་བསྟན་འགྲོའི་དོན་ལ་
ཐུགས་བཞེད་བླ་མེད་མཛད་དེ་དགུང་གྲངས52རབ་བྱུང་བཅོ་ལྔ་པའི་ཆུ་ཁྱི་ལོར་
དགོངས་པ་ཞི་དབྱིངས་སུ་གཤེགས་སོ། །
རྗེ་ཀརྨ་པ་སྐུ་ཕྲེང་བཅུ་དྲུག་པ་རིག་པའི་རྡོ་རྗེ་མཆོག་ནི། མདོ་ཁམས་
ཤར་ཕྱོགས་སྡེ་དགེའི་ཆར་གཏོགས་པ་འདན་སེང་གེ་གནམ་རྫོང་དུ (1924)
རབ་བྱུང་བཅོ་ལྔ་པའི་ཤིང་བྱི་ལོར་སྐུ་བལྟམས། སྐུ་བལྟམས་ཁར་ཡུམ་གྱི་་
མངལ་ནས་དཔལ་ལྡན་ལྷ་མོས་སྤྱན་དྲངས་ཏེ་ཞག་བདུན་མངལ་དུ་བཞུགས་
པར་ཡལ། ཕྱི་ནང་རིག་པའི་གནས་དུ་མ་དང་མདོ་སྔགས་ཀྱི་ཆོས་སྒོ་མཐའ་
ཡས་པ་གསན་སྦྱོང་དང༌། ལྷག་པར་བྱམས་མགོན་ཏཱ་ཡི་སི་ཏུ་པདྨ་དབང་
མཆོག་རྒྱལ་པོ་དང་། འཇམ་མགོན་ཀོང་སྤྲུལ་དཔལ་ལྡན་མཁྱེན་བརྩེའི་འོད་
ཟེར་ཟུང་གི་ཞལ་སྔ་ནས་ཟབ་དོན་གྱི་གདམས་ངག་མཐའ་དག་བུམ་པ་གང་བྱོར་
གསན་ཅིང་དོན་བརྒྱུད་ཀྱི་རྟོགས་པ་མངོན་དུ་གྱུར་ཏེ་རྡོ་རྗེ་སློབ་དཔོན་ཆེན་པོར་
དབང་བསྐུར་ཞིང་སྒྲུབ་རྒྱུད་གསེར་རིའི་ཕྲེང་བར་བཞུགས་སུ་གསོལ། མདོ་
ཁམས་ནས་ཡར་ཕེབས་པའི་ལམ་དུ་འབྲོང་པ་སྨད་མའི་ས་ཆར་ཆུ་ལ་ཞབས་རྗེས་
བཞག་དབུ་གུར་གྱི་ཡོལ་འཁོར་ཐག་འཁྱུད་སྟེང་ནས་ཕར་ཚུར་བྱོན། གཞི་
བདག་ཨམ་ཉེ་བྷེང་རྒྱལ་ཧོར་རྒན་དུ་དངོས་སུ་རྫུས་ནས་གཟིའི་ཆིབས་ལྕག་གི་ཡུ་
བ་ཕུལ། ལི་ཐང་སྤང་ཕུག་དགོན་དུ་ཆིབས་པས་ཞབས་རྗེས་བཞག་པ་སོགས་
ངོ་མཚར་མཛད་པ་དུ་མ་བསྟེན། རྒྱ་གར་རྒྱ་ནག བལ་ཡུལ། འབྲུག་པ།
འབྲས་ལྗོངས། ལ་དྭགས། མངའ་རིས། མདོ་ཁམས་དབུས་གཙང་ལྷོ་
བྱང་གང་སར་ཞབས་ཀྱིས་བཅག་ནས་གནས་ས་བྱིན་རླབས་དང་དད་ལྡན་སྐྱེ་བོ་
མཐའ་དག་འབྲེལ་ཚད་དོན་ལྡན་དུ་མཛད། དགེ་ཚུལ་སློང་གི་སྡོམ་པ་གནང་
34



བ་དང་། རིས་མེད་སྤྲུལ་སྐུ་ངོས་འཛིན་གནང་བ་སོགས་ནི་སྐུ་ཕྲེང་གོང་མ་
རྣམས་ལས་མང་། དངོས་དང་བརྒྱུད་ཀྱིས་བཤད་སྒྲུབ་ཀྱི་སྡེ་བཙུག་པ་ཡང་
རྒྱལ་ཁབ་མང་པོར་ཁྱབ་གདལ་ཤིན་ཏུ་ཆེ། གདན་ས་མཚུར་ཕུར་སྔར་པོ་ཏ་ལ་
སོགས་ཕོ་བྲང་གཙུག་ལག་ཁང་མེས་བཞེས་པ་རྣམས་ཀྱི་ཤུལ་དུ་ཕོ་བྲང་གསར་པ་
ཞེས་པ་གཟིམ་ཆུང༌། ལྷ་ཁང་། མཛོད་ཁང་། མགོན་ཁང་སོགས་རྒྱ་ཆེན་
མཐོང་འཁོར་ཐོག་བརྩེགས་བཞི་བྱས་པ་དང༌། ཕྱག་ཁང་དང་ གཉེར་ཚང་
སྐོར་བཅས་ཤག་འཁོར། གླིང་ག་འོག་ཏུ་སྤྲོ་ཁང་དར་རྒྱས་ཆོས་གླིང་མ་ལག་རྒྱུ་
ཆེན་བཅས་གསར་བཞེངས་དང་། མཆོད་རྫས། སྤྱན་གཟིགས། སེར་
སྦྲེང་ཡོ་བྱད་དང་འཆམ་གོས་སོགས་མང་པོ་རྒྱ་གར་ཝ་ར་ན་སིའི་འཐག་གྲ་ལ་
མངགས་བཏགས་ཀྱིས་གསར་བསྐྲུན་མཛད་པ་དང༌ (1954) རབ་བྱུང་བཅུ་
དྲུག་པའི་ཤིང་རྟ་ལོར་རྒྱལ་མཆོག་སྐུ་ཕྲེང་བཅུ་བཞི་པ་ཆེན་པོས་དབུས་བོད་ཀྱི་
བླ་དཔོན་གཙོ་གྲས་ཉིས་བརྒྱ་སྐོར་རྒྱ་ནག་ཏུ་གཟིགས་སྐོར་དང་བོད་དོན་སྐོར་ལ་
བོད་ཀྱི་ཆོས་ལུགས་ཀྱི་ཚོགས་གཙོའི་གྲས་སུ་ཕེབས་ནས་བོད་ཀྱི་བསྟན་སྲིད་
སོགས་གང་ཅིར་གོང་ས་ཆེན་པོའི་ཕྱག་དཔུང་གཞོགས་འདེགས་ཀྱི་ཕྱག་ལས་
ཐུགས་ཁུར་ཆེ་བསྐྱེད་མཛད ( 1957) མེ་བྱ་ལོར་རྒྱལ་མཆོག་སྐུ་ཕྲེང་བཅུ་བཞི་
པ་བསྟན་འཛིན་རྒྱ་མཚོ་མཆོག་མཚུར་ཕུའི་གདན་སར་སྤྱན་འདྲེན་གྱི་སླད་དུ་རྩེ་
གཟིམ་ཆུང་ཕུན་ཚོགས་འཁྱིལ་པ་མདོ་སྦུག་དང༌། ན་བཟའ་ཁང་། འགག
ཚོམ་ཆེན། གསོལ་ཐབ། དཀར་རྩིས་ཁང་ལ་སོགས་པ་རྩེ་སྐོར་གྱི་ཕོ་བྲང་ཆ་
ཚང་གསར་བཞེངས་དང་འབྲེལ་རྒྱལ་བ་སྟོན་འཁོར་གཏོས་ཆེད་མཚུར་གདན་
དུ་སྤྱན་འདྲེན་ཆིབས་སྒྱུར་བཀའ་དྲིན་ཆེ་བར་རང་ལུགས་ཆོས་ཀྱི་བྱེད་སྒོའི་གར་
འཆམ་སོགས་ཇི་ཡོད་རིམ་པར་སྤྱན་ལམ་དུ་བལྟར་བ་དང་། གསོལ་སྟོན་་
འབུལ་སྣོད་ སོགས་བསྙེན་བཀུར་ཞབས་ཏོག་ཕུན་སུམ་ཚོགས་པས་སྟོན་་་་་
འཁོར་དང་བཅས་པ་དགྱེས་པར་མཛད་པ་སོགས་སྐུ་ཕྲེང་འདིའི་སྐབས་སུ་སྐུ་



བསོད་དབང་ཐང་ཤིན་ཏུ་ཆེ་ཞིང་བསྟན་པ་ཡར་རྒྱས་དང་གདུལ་བྱ་འགྲོ་དོན་
འཕྲིན་ལས་འགྲན་ཟླ་མ་མཆིས་པ་ཞིག་བྱུང་ན་ཡང༌ ( 1959) རབ་བྱུང་བཅུ་
དྲུག་པའི་ས་ཕག་ལོར་གོང་ས་ལྷ་མིའི་རྣམ་འདྲེན་ཆེན་པོ་སྐུ་ཕྲེང་བཅུ་བཞི་པ་
བགྲང་བྱ་ཉི་ཤུ་རྩ་ལྔའི་དགུང་སྐེག་མཐིལ་དང་། ཀུན་གཟིགས་པན་ཆེན་ཆོས་
ཀྱི་རྒྱལ་མཚན་དགུང་རྙིང་གི་ཡར་གྱི་བཞི་གཤེད། རྗེ་ཀརྨ་པ་སྐུ་ཕྲེང་བཅུ་དྲུག་
པ་བགྲང་བྱ་སོ་དྲུག་གི་སྔ་སྐེག གཞན་ཡང་བོད་ཀྱི་བསྟན་འཛིན་བླ་སྤྲུལ་སྐྱེས་
་འཕགས་གཙོ་ཆེ་བ་མང་པོའི་དགུང་སྐེག་སྔ་ཕྱི་བར་གསུམ་སྡེབ་འདོམ་དུ་འཁེལ་
བ་སོགས་བསྟན་འཛིན་སྐྱེས་བུའི་སྐུ་ཕྱ་དང་བོད་ལྗོངས་ཆོས་ཀྱི་ཞིང་ས་འདིའི་
བསྟན་པ་ཆབ་སྲིད་ལ་གེགས་བར་ཉན་དོག་འཚུབ་ལྷོང་ཤིན་ཏུ་ཆེ་བའི་ཉེར་ལེན་
གྱིས་བསམ་ཡུལ་ལས་འགོངས་པའི་རྒྱ་བོད་ཟིང་འཁྲུགས་ལངས་ནས་སྡེ་གཟར་
རླབས་ཆེ་བྱུང་བར་བརྟེན་ཟིང་ཆའི་ཁྲོད་དུ་གདན་སར་བཞུགས་བཟོད་མི་བདེ་
བར་སྒར་གྱི་དབུ་ལས་འདུས་ སྡེ་དང༌། ལྷ་སྡེ་མི་ སྡེ་ཚང་མས་རེ་ཞིག་ཉན་
གཡོལ་དུ་རྒྱང་རིང་ཞིག་ལ་ཆིབས་སྒྱུར་ཐུགས་རྗེ་ཆེ་བ་ཞུ་ནན་བཅས་གདན་སར་
ཡོད་པའི་དབུ་ལས་སེར་སྐྱ་རྣམས་ལ་རང་རང་གི་སྔར་རྒྱུན་བགྱི་བ་ལྷུར་ལེན་
དང༌། འདུས་སྡེའི་ཚོགས་ཆོས་ཉམས་མེད་ཐོག་ནས་དགོན་གྱི་སྲིད་ཞུ་བདག་
གཅེས་ཚུལ་བཞིན་བྱས་ཏེ་རང་སར་སྡོད་དགོས་པའི་ཞལ་ཏ་གནང་སྟེ་ཆོས་སྲིད་
ཀྱི་དབང་ལུང་ཡོད་པའི་ཞབས་འབྲིང་གཙོ་རགས་དང་བཅས་ སྟོན་འཁོར་་་་་
རྣམས་ཧོར་ཟླ 3་ནང་སྨན་ལྗོངས་འབྲུག་ཡུལ་བརྒྱུད་རྒྱ་གར་འཕགས་ཡུལ་དུ་
ཕྱག་བཏེགས། འབྲུག་པ། འབྲས་ལྗོངས། རྒྱ་གར་སྲིད་གཞུང་བཅས་
ནས་སྣེ་ལེན་དང་བཀུར་བཟོས་མཐའ་ཡས་པ་གནང་། འབྲས་ལྗོངས་གཞུང་
དང༌། འབྲུག་པ། རྒྱ་གར་སྲིད་གཞུང༌། དད་སྦྱིན་སྒེར་ཁག་ནས་ས་ཆ་
ཕུལ་ཏེ་འབྲས་ལྗོངས་རུམ་བཏེགས་སུ་ཀརྨའི་གདན་ས་བཤད་སྒྲུབ་ཆོས་འཁོར་
གླིང་དང༌། འབྲུག་ཡུལ་དུ་བཀྲ་ཤིས་ཆོས་དགོན། དྷི་ལིར་ནང་པ་སངས་
36



རྒྱས་པའི་རིས་མེད་གྲུབ་མཐའ་མཐའ་དག་གི་ཆོས་ལུགས་སློབ་གྲངས་ལྔ་བརྒྱ་
སྐོར་གཤོང་བ་ཁང་ཆེན་ཐོག་བརྩེག་ཅན་ལ་ཟ་མལ་སྤྱོད་གསུམ་སྒྲིག་ཆས་རང་
གཤོམ་སོགས་གསར་དུ་ཕྱག་བཏབ་པ་དང༌། ཕྱིའི་རྒྱལ་ཁབ་ཁག་མང་པོར་
ཀརྨའི་ཆོས་ཚོགས་ཁག་བརྒྱ་ཕྲག་ལྷག་པ་བཙུགས་གནང་བ་དང་སྐད་རིགས་མི་
གཅིག་པའི་ཞལ་སློབ་ཕོ་མོ་ཀཾ་ཚང་གི་ལྟ་གྲུབ་འཛིན་པ་བགྲང་ལས་ཡས་པ་དང་
གྲུབ་པ་ཐོབ་པའི་གང་ཟག་ཕོ་མོ་ཡང་ཤིན་ཏུ་མང་པོ་ཡོད། རྒྱལ་བའི་བཀའ་
འགྱུར་ཆ་ཚང་ལྔ་བརྒྱ་དང་། བསྟན་འགྱུར་ལྔ་བརྒྱ་དྷི་ལིར་པར་བསྐྲུན་གྱིས་ཕྱི་
རྒྱལ་ན་ཡོད་པའི་རིས་མེད་དགོན་སྡེ་ཁག་ལ་བཀའ་བསྟན་ཆ་ཚང་རེ་སྦྱོར་་་
འཇགས་བསྩལ་བ་སོགས་ཕྱི་རྒྱལ་དུ་བསྟན་འགྲོའི་དོན་དུ་རླབས་ཆེན་མཛད་
འཕྲིན་གྱི་སྙན་གྲགས་ཤིན་ཏུ་ཆེ་བའི་ཕྱག་རྗེས་བཞག་སྟེ་འདའ་ཀའི་ཞལ་ཆེམ་
ཕྱག་བྲིས་ཕྱག་བསྟར་མ་བཅས་མི་མངོན་པར་བཞག་གནང་སྟེ། · སི་ཏུ་རྒྱལ་
ཚབ། འཇམ་མགོན་བཅས་ཐུགས་སྲས་བུ་ཆེན་རྣམས་ལ་བསྟན་པ་གཏད་དེ་
དགུང་ལོ( 58) པ (1981) རབ་བྱུང་བཅུ་དྲུག་པའི་ལྕགས་བྱ་ཟླ་9ཚེས་8ཉིན་
ཨ་རིའི་རྒྱལ་སར་དགོང་པ་ཆོས་དབྱིངས་ཞི་བའི་དབྱིངས་སུ་མནལ་བའི་ཚུལ་
བསྟན་པ་བཅས་ཞིབ་པ་འོག་གི་ཀ་རབས་ཀྱི་ཕྲེང་བར་འཆད་པ་ལྟར་རོ། །
དེ་ནས་ས་ཕག་ཟླ་3ནང་རྒྱ་ཁྱབ་ཏུ་ཟིང་འཁྲུག་ཞོད་འཇགས་བཏང་བ་
དང་ཆབ་ཅིག་མཚུར་ཕུ་ ཁུལ་ དུ་གསར་བརྗེའི་ལས་བྱེད་ཨུ་ཡོན་ཀྲུའུ་རིན་་་་་
བཙུགས་ནས་ཕོ་བྲང་གཙུག་ལག་ཁང་གཟིམ་ཆུང་མཛོད་ཁང་ཐམས་ཅད་སྒོ་
ཟམ་འཐེན། དགོན་གྱི་སྲི་ཞུ་བདག་གཅེས་ཞུ་མི་དགེ་འདུན་དབུས་འཕོངས་
ཁག་གཅིག་ཆོས་དད་རང་མོས་སུ་བཞག བོད་ཟླ5་ནང་དགོན་གྱི་ལས་སྣེ་
མིང་ཡོད་རྣམས་བདེ་ཆེན་རྫོང་དུ་སློབ་སྦྱོང་དུ་སྐོང་། ཟླ6་ནང་དགོན་དུ་
དམག་དཔུང་དང་ལས་དོན་རུ་ཁག་བཅས་དངོས་སུ་འབྱོར་ནས་སྐུ་ཆས་ཁག་
གཅིག་མང་ཚོགས་ལ་བཅོས་བསྒྱུར་དང་། དེ་བྱིངས་གཞུང་བཞེས་ཀྱིས་་་་་
37



དབོར་འདྲེན་འགོ་ཚུགས། དེ་ནས་དགོན་གྱི་ཆོས་དད་རང་མོས་འཐོར་་་་་
གཞིག་ཏུ་སོང་ཐོག་རིག་གནས་གསར་བརྗེ་འགོ་ཚུགས་པ་ནས་ཟུང༌(1971)
ལོར་དངོས་པོ་དབོར་འཇུག་ལམ་འགྲིལ་གྱིས་ ཕོ་བྲང་གཙུག་ལག་ཁང་ཁག་་་་
བཤིགས་དབྲལ་བྱེད་པའི་འགོ་བཙུགས་ཏེ་མཐར་ལོ་བཅུའི་ཟང་ཟིང་ནང་་་་་
གདན་ས་ཕོ་བྲང་མ་ལག་གྲྭ་ཤག་ཞོལ་པ་དང་བཅས་པའི་ཁང་པ་ཡོངས་རྫོགས་
རྩ་སྟོར་གྱིས་ས་རོ་རྡོ་རོའི་ཕུང་པོར་གྱུར་ནས་གཅན་གཟན་གྱི་ཚང་བཅས་ཏེ་
མཚུར་ཕུའི་གཞུང་ལམ་དུ་མིའི་རྒྱུ་འགྲུལ་ཆད་ནས་ལོ་བཅུ་བདུན་ཙམ་རིང་ལུང་
སྟོངས་སུ་ལུས་པ་བཅས་དེ་ལྟར་རྒྱལ་དབང་ཀརྨ་པའི་བསྟན་པ་འདི་ལ་སྔ་ཕྱི་
བར་གསུམ་དུ་ཆགས་འཇིག་གནས་གསུམ་གྱི་དར་རྒུད་ཡོ་ལང་གི་ལོ་རྒྱུས་མང་པོ་
ཞིག་བྱུང་ཞིང་དེའི་ནང་ནས་ཤིན་ཏུ་མཐུ་བ་ནི། འཛམ་གླིང་ན་གྲགས་པའི་
ཀྲུང་གོའི་ལོ་བཅུའི་ཟང་ཟིང་ནང་དུ་གདན་ས་ཡོངས་སུ་འཇིག་པར་གྱུར་ཏོ། །
དེ་ནས( 1981) ལོ་ནས་བསྐྱར་དུ་གསར་བཞེངས་བྱས་པའི་དེང་རབས་
ཀྱི་གདན་སའི་ལོ་རྒྱུས་རྣམས་དཀར་ཆག་ལོག་དགར་རྗེས་སུ་འགོད་རྒྱུ་དང་།
ད་ལམ་འདིར( 1959) ས་ཕག་ལོ་ཕན་གྱི་དགོན་འདིའི་གཙུག་ལག་ཁང་མ་
ལག་སྒྲུབ་གྲྭ་དང་བཅས་པའི་རྟེན་དང་བརྟེན་པའི་གྲུབ་ཆ་འབྱུང་ཁུང་དང་།
བཅས་པ། ཀརྨ་པ་སྐུ་ཕྲེང་བཅུ་བདུན་པ་གསེར་ཁྲིར་མངའ་གསོལ་བའི་བར་
གྱི་ཀ་རབས་མཛད་རྣམ། དགེ་འདུན་ཐོག་མའི་སྒྲིག་ཞུགས་ནས་འདོན་ཁ་
ཁྲལ་ཆོས་སྤྱོད་སློབ་གཉེར། ལས་ཚན་ཐེག་པ་རིམ་འཛེག་སོགས་གྲྭ་ཚང་དང་།
བླ་བྲང་། གྲྭ་ཟུར། སྒྲུབ་གྲྭ་དང་བཅས་པའི་སྒྲིག་གཞི་མ་ལག་སོ་སོ། མ་
ལག་སྡེ་ཚན་སོ་སོའི་ལོ་འཁོར་སྒྲུབ་མཆོད་ཁག་དང་། གར་འཆམ་ལ་སོགས་
པའི་ཆོས་ལུགས་མཛད་ཆེན་གྱི་རིམ་པ། མང་འགྱེར་ཚྭ་གྲུ་ཚོགས་འཁོར་
གཏོང་སྒོ་དང༌། སྒར་ཆེན་ཕྱོགས་ཕེབས་སྐོར། ཞིང་འབྲོག་ཆོས་གཞིས་མི་
སེར་ཁག་དང་གཞི་འབབ་དཔལ་འབྱོར་གྱི་ཡོང་ཁུངས་སོགས་སྒོ་ཀུན་ནས་ཆ་
38



ཚང་བར་བཀོད་པའི་དཀར་ཆག་འདི་ཀོ་ནི་སྔར་གྱི་ཡིག་ལམ་ཁུངས་བཙུན་་
འབྲེལ་ཡོད་ལག་སོན་བྱུང་རིགས་དང༌། ཁོ་བོ་རང་ཉིད་ཀྱི་མཐོང་ཐོས་མྱོང་
གསུམ་གྱི་ཐོག་ད་བཞུགས་སྒྲུབ་དཔོན་རིན་པོ་ཆེ་དང་། དབུ་ཁྲིད་ཀརྨ་ཐུབ་
བསྟན་བཟང་པོ་སོགས་མཁྱེན་ལྡན་བླ་གྲྭ་བགྲེས་རབས་འགའ་ཞིག་གི་གསན་
གཟིགས་མྱོང་གྱུར་དངོས་བྱུང་གི་གསུང་རྒྱུན་ཁུངས་ལུང་ཡོད་རིགས་བཅས་
དཔྱད་གཞིར་བགྱིས་ཏེ་ཕྱོགས་ལྷུང་ལར་རྒྱའི་ཆུ་འཛིན་དང་གནས་དུས་ཆོ་བབ་
ཀྱི་རྒྱུ་རྐྱེན་སོགས་ལ་ལྟོས་ཟོལ་ཟོག་གི་ ཤེ་མུན་ཕྲ་མོས་ཀྱང་མ་གོས་པར་རང་
བཞིན་དྲང་སྲོང་བདེན་པའི་ཟླ་བཞིན་ཀུན་ལ་ངོམ་ཆོག་པའི་ལོ་རྒྱུས་ཀྱི་བྱ་དངོས་
རྣམས་ཇི་བཞིན་གསལ་ནུས་པ་འདི་ནི་རང་གཤིས་སོ་ན་གནས་པའི་སྒོ་ནས་སུག་
བྲིས་སུ་བགྱིས་པ་བཅས་ལགས་སོ། ། ། །
39



ལེའུ་དང་པོ། རབ་བྱུང་བཅུ་དྲུག་པའི་ས་ཕག་སྤྱི་
ལོ(1959)ལོ་ཕན་འོག་མིན་མཚུར་ཕུ་དགོན་མ་
ལག་ཁག་གི་རྟེན་དང་བརྟེན་པ་ཇི་ལྟར་བྱུང་
བ་དང་བཞུགས་པའི་ཚུལ་ལས།
ས་བཅད་དང་པོ། མཚུར་ཕུ་དགོན་གྱི་ཕོ་བྲང་གཙུག་ལག་ཁང་ལྟེ་བ་
གླིང་གསུམ་དུ་དབྱེ་བའི་དབུ་རྩེ་ཤར་རྒྱུད་སྟེང་ཤོད་
ཀྱི་རྟེན་དང་བརྟེན་པ་བཅས་པའི་སྐོར།
དང་པོ། དགོན་གྱི་འཁོར་ཡུག་ལྕགས་
རི་སྒོ་འཕྱོར། བླ་གཡེལ་རྡོ་རིང་
དང་བཅས་པའི་སྐོར།
ཐོག་མར་མཚུར་ཕུ་དགོན་གྱི་བྱང་རྒྱབ་རིར་གཏུགས་པའི་ལྕགས་རི་རྡོ་
བརྩིགས་སྲིད་ལ་ཐོག་བརྩེགས་གཉིས་དང༌། （ཞེང་ལ་སྤྱི་ཁྲེ་བཞི་རེ་ཙམ་ཡོད་པ་
གྲུ་བཞི། ཕྱོགས་གསུམ་མུ་ཁྱུད་ཀྱིས་བསྐོར་བའི་ལྕགས་རིའི་སྟེང་དུ་ཕྱོགས་
མཚམས་རྣམས་སུ་སྔར་ཕྱོགས་བཅུའི་མགོན་ཁང་གི་ལྕོག་རེའི་ཤུལ་བཅས་ཡོད་
པའི་འཁོར་ཡུག་ནང་གྲྭ་ཚང་ཁག་དང་གཙུག་ལག་ཁང་མ་ལག་རྣམས་ཀྱི་གཡས་
གཡོན་གྲྭ་ཤག་གིས་བསྐོར་བའི་དགོན་གྱི་གླིང་དབྱིབས་ཆ་ཚང་བར་རླུང་གཡབ་
གཟུགས་ཀྱི་ལྕགས་རིའི་ལྷོ་སྟོད་སྦྲུལ་གྱི་ཕྱོགས་སུ་སྒོ་ཁང་གློ་འབུར་མ་ལ་གསང་



སྒོ་ཤར་ལྟ་རུ་མེ་མཛོ་དཀྲི་གཡེ་ཤིང་བཅས་རང་འགྲིག་གི་སྟེང་དུ་སྒོ་ལྕོག་ལ་རྡོ་རྗེ་
ཕུར་པའི་མགོན་ཁང་དང༌། ལྷོ་སྨད་རྟ་ཡི་ཕྱོགས་སུ་སྒོ་ཁང་གློ་འབུར་ལྕམ་
གླིང་ཆེ་བ་ལ་ལྷོ་སྒོ་ནུབ་ལྟ་གདུང་བསྒྲིགས་མ་ལྕགས་ཤན་མཛོ་དཀྲི་གཡེ་ཤིང་
བཅས་རང་འགྲིགས་གཞུང་སྒོ་ལས་ཅུང་ཆུང་ཙམ་གྱི་སྟེང་དུ་སྒོ་ལྕོག་གྲྭ་ཤག་ཀ་
གཅིག་ལྕམ་གང་གི་རྒྱ་ཁྱོན་ཡོད་པ་དང་། ལྷོ་ཕྱོགས་ལྟེ་བའི་དབུས་སུ་གཡས་
གཡོན་ནས་རྡོ་གཅལ་གྱི་ལམ་རྟ་སོ་རིམ་པ་བདུན་རེ་ཙམ་ཡོད་པ་གྱེན་དུ་ཞལ་
གྱིས་འཛེགས་པའི་མདུན་དུ་སྒོ་ལྕིབས་ཀྱི་རྩིག་པ་ཐོག་བརྩེགས་ཕྱེད་གཉིས་ཙམ་
ཡོད་པའི་སྒོ་ཁང་གློ་འབུར་རྟ་བབས་ཅན་འཕྱམ་གླིང་ཆེ་བ་གཅིག་ལ་ཀ་བ་་
གཉིས་ཀྱི་རྒྱ་ཁྱོན་འོག་ཤར་ནུབ་ཕྱོགས་གཉིས་སུ་འགྲོ་ལམ་གཏལ་མར་ཡོད་པ་
དང༌། བྱང་དུ་ཞལ་ལྷོ་ཕྱོགས་སུ་གཟིགས་པའི་རྒྱལ་སྒོ་གཞུང་སྒོ་ཤིན་ཏུ་མཐོ་
བ་གདུང་བསྒྲིགས་ཉིས་ཧྲལ་མ་ལྕགས་ཤན་སྒོ་འབོར་ཨ་ལུང་མཛོ་དཀྲི་སོགས་
ཚགས་བཀྲོལ་གྱིས་བརྒྱན་ཅིང་གདུང་མའི་གཡེ་ཤིང་བཅས་འབྱར་བའི་ནང་དུ་
སྒོ་གཡབ་ནང་མ་ཁ་བྱང་ལྟ་ཕན་ཚུན་ཀ་རིང་གཉིས་དང་གདུང་གླིང་གསུམ་གྱི་
ས། འདིའི་སྟེང་དུ་སྒོ་ལྕོག་སྒོ་ཤར་ལྟའི་ནང་རབ་གསལ་བྱང་ལྟ་སྦུག་ཀ་བ་
གཉིས་དང་། དེའི་སྦུག་ ཤར་ དུ་ ཐབ་ཚང་ ལྕམ་ གང་ མ་ ཁྲ་ མ་ ཤར་ བསྟན།
མདོར་དཀར་ཕིབས་ཁ་བྱང་ལྟ་ཀ་བ་གཉིས་ཀྱི་ས། བཅས་རྣམ་པར་ཐར་པ་སྒོ་
གསུམ་དང་ལྡན་པའི་རྒྱལ་སྒོ་ཆེ་ཆུང་ཁག་གསུམ་ཡོད་པ་དང་། རྒྱལ་སྒོའི་ནང་
དུ་བླ་གཡེར་མཐིལ་རྡོ་གཅལ་ཤིན་ཏུ་རྒྱ་ཆེ་བ། དེའི་དབུས་སུ་བཙན་པོ་ཁྲི་
རལ་པ་ ཅན་གྱི་ སྐབས་སུ་ཞང་ཚེ་སྤོང་སྟག་བཟང་ཉ་ལྟོས་ སྟོད་ལུང་ལྕང་བུ་་
འདིར་གཙུག་ལག་ཁང་བརྩིགས་ཤིང༌། དགེ་འདུན་གྱི་སྡེ་བཙུགས། རྐྱེན་གྱི་
བྲེན་དང་། ཞིང་འབྲོག སྐང་འགྲོས། ལྷ་ཆ་ལ་སོགས་བསྩལ་ནས་བཙན་
པོས་བཀའ་ཕབ་ཏེ། བཙན་པོའི་སྐུ་ཡོན་ཇི་སྲིད་བར་རྒྱུན་མི་ཆད་པ་བྱེད་པ་
སོགས་ཀྱི་སྐོར་གནའ་བོའི་ཡི་གེ་དབུ་ཅན་བརྡ་རྙིང་སུ་བརྐོས་པའི་མཚུར་ཕུ་མདོ་



བོ་ལུང་གཙུག་ལག་ཁང་གི་ལོ་རྒྱུས་འཁོད་པའི་བཀའ་བཙིགས་རྡོ་རིང་གི་སྲིད་ལ་
སྤྱི་ཁྲེ་དྲུག་དང་ཞེངས་ལ་སྤྱི་སྐར་བརྒྱད་བཅུ་ཙམ་ཡོད་པའི་ཞབས་ལ་ཕྱོགས་
བཞིར་རྒྱ་རྡོའི་བང་རིམ་གསུམ་རེ་དང༌། དབུ་ལ་རྒྱ་རྡོའི་ཆར་ཁེབས་ནོར་བུའི་
ཏོག་གིས་མཛེས་པ ( རྡོ་རིང་གི་ཡི་གེ་བརྡ་རྙིང་ངོ་མ་དང་དེའི་འགྲེལ་པ་བཅས་
གཤམ་དུ་ཟུར་བཀོད་བྱས་ཡོད)
གཉིས་པ། སྒར་ཆེན་གྱི་འདུ་ཁང་ཆེན་མོའི་རྟེན་དང་
བརྟེན་པ་བཅས་པའི་སྐོར།
བླ་ གཡེར་ མཐིལ་ རྡོ་ གཅལ་ གྱི་ བྱང་ རྒྱུད་ ནས་ འདུ་ ཁང་ དུ་ འགྲོ་ སའི་
“ལྕགས་ཁྲའི་རྡོ་སྐས”ཅེས་པ་རྒྱུ་རྡོའི་རྡོ་སྐས་པདྨ་སྤུངས་པ་ཐེག་པ་ཆེན་པོའི་ས་
ལམ་དང་མཐུན་པའི་ སིའུ་བཅུ་གསུམ། དེའི་སྟེང་དུ་རྒྱ་རྡོའི་རྡོ་སྐས་དད་་
སོགས་འཕགས་ནོར་གྱི་མཚོན་བྱེད་སིའུ་ བདུན་ གཡས་ གཡོན་ སྐས་རུ་དང་་་་
བཅས་འཛེགས་པའི་སྟེང་སྒོ་འཕྱོར་གློ་འབུར་མའི་ཕན་ཚུན་འདོད་སྣམ་ཕ་གུ་
དམར་པོ་ལན་ཀན་དང་བཅས་པའི་སྟེང་དུ་བྱང་རིགས་ཀྱི་སྦྱིན་བདག་འགོ་པ་
ཆུང་ཁག་རིགས་མང་པོ་བཞུགས་གདན་གསོལ་ལྕོག་གཤམ་ནས་ གྲལ་ བསྟར་
གྱིས་འཆམ་གཟིགས་སུ་བཞུགས་ས་ཡོད་པ། སྒོ་འཕྱོར་ཕྱིའི་གཟིམ་སྒོ་ཤིན་ཏུ་
མཐོ་བ་བད་ཕུར་དམིགས་བཅད་གསུམ་བརྩེགས་འོག་རུ་བཞིའི་འཁོར་ཡུག་ཏུ་
ལྕགས་ཀྱི་མཛོ་སྣ་དང་། སྒོ་གླེགས་སུ་ལྕགས་ཁྲ་ལུག་མ་ཉིས་ཧྲལ་ཤིན་ཏུ་ཆེ་བ་
ལྕགས་ཐག་ལ་དྲངས་ནས་སྒོ་ཐེམ་གྱི་ལོགས་སུ་ས་ལྕགས་ཤིན་ཏུ་ཆེ་བ་རྒྱག་རྒྱུ་
ཡོད་པ་བཅས་དང༌། སྒོ་འཕྱོར་ཕྱིའི་འདོད་སྣམ་ཕ་གུ་དམར་པོ་བརྒྱུད། གྲུ་
ཆད་གཡས་སུ་སེང་གེ་ནུབ་མ་འོག་ཞེས་པ་སྐུ་མགྲོན་ཁག་གི་འཆམ་གཟིགས་ཁང་
སྒོ་བྱང་ལྟ་དང་ཞལ་ཁྲ་ལྷོ་བསྟན་ཀ་བ་གཉིས། གྲུ་ཆད་གཡོན་གྱི་འོག་ཏུ་སྒོ་
ཤར་ལྟ་མ་ཎི་འཁོར་ཆེན་གྱི་མ་ཎི་ལྷ་ཁང་དང་། དེའི་གནམ་སྒོ་འཛེགས་པའི་
A2



སྟེང་། སེང་གེ་ཤར་འོག་མ་ཞེས་པ་སྐུ་མགྲོན་ཁག་གི་འཆམ་གཟིགས་ཁང་ཞལ་
ཁྲ་ལྷོ་བསྟན་ཀ་བ་གཉིས་ཀྱི་ས། ལྕགས་ཁྲའི་ནང་སྒོ་འཕྱོར་ཀ་རིང་གཉིས་ཀྱི་
རྒྱ་ཁྱོན་ལ་གཡས་གཡོན་དུ་རྗེ་མི་སྐྱོད་རྡོ་རྗེའི་སྤྲུལ་པའི་ཆ་ཤས་སུ་གྲགས་པ་བཟོ་
བོ་ནང་སོ་ཀརྨ་སྲིད་བྲལ་ལམ་རྗེ་ཀརྨ་འཕྲིན་ལས་ཀྱིས་བཞེངས་པ་སྐུ་རྒྱུ་འཇིམ་
པ་ལས་གྲུབ་པའི་རྒྱལ་ཆེན་བཞི་སྐུ་ཚད་ཐོག་དང་མཉམ་པ་བཟོ་བཀོད་གཞན་གྱི་
ཟླས་དབེན་པ་ལ་སྒབ་ནས་ཤིང་གི་སྟག་ཁྲས་མཛེས་པར་བསྐོར་བ། དེ་ནས་
འདུ་ཁང་གི་བར་སྒོའི་ཐོག་ཏུ་གནམ་བསྐོས་འཇམ་དབྱངས་གོང་མ་ཏཱ་མིང་་
གཡུང་ལོ་ཆེན་པོ་ནས་རྗེ་ཀརྨ་པ་དེ་བཞིན་གཤེགས་པ་ལ་ཆེད་དུ་ཕུལ་བའི་་
གདན་ས་འདི་ཉིད་ཀྱི་སྒོ་བྱང་གི་པན་ལ་བྱང་བུ་ཞེང་ཚད་སྤྱི་ཁྲེ་ལྔ་ཙམ་དང་།
སྲིད་ལ་སྤྱི་ཁྲེ་གསུམ་ཡོད་པ། གཞི་མཐིང་སྤང་ལ་རྒྱ་ཡིག་གསེར་རྩེ་མ་འབུར་
དོད་དུ་བརྐོས་པ་ལ་འབྲུ་དོན། (ཆོས་ཀྱི་འཁོར་ལོ་རྒྱ་ཆེན་པོ་སྐོར་བའི་སྡེ།
ཞེས་འཁོད་པ་དང༌། དེའི་འོག་དུ་འདུ་ཁང་གི་བར་སྒོ་ཉིས་ཧྲལ་རུ་བཞི་པད་
ཆོས་མཛོ་དཀྲི་དང་། སྒོ་གླེགས་ལ་སྒོ་འབོར་ཨ་ལོང་དང་ལྕགས་ཤན་གོང་འོག་
རྣམས་གསེར་དངུལ་གྱི་ཚགས་བཀྲོལ་ཤིན་ཏུ་ལེགས་པ་རང་འགྲིག་ལ) སྒོ་
ཐོད་ ནས་ སེང་གེ་ ཕོ་ མོ་ དྲིལ་ གཡེར་ ཅན་ བདུན་ གྱིས་ བརྔམས་ ཤིང་འཕྱོ་བ།
དེའི་ནང་གཡས་སུ་སྒོ་སྲུང་མགོན་པོ་བེར་ནག་ཅན ( འདི་གྲུབ་ཆེན་ཀརྨ་པཀྴི་
ཉིད་ཀྱི་ཕྱག་ནས་མ་ལྷ་ཆེན་འཛམ་གླིང་རྒྱན་གྱི་སྲུང་མར་བཞེངས་པ། ཕྱིས་
གཙུག་ལག་ཁང་ཉམས་གསོ་རིམ་པའི་སྐབས་དང༌། འདུ་ཁང་ནང་གི་རྗེ་བཅུ་
བཞི་པའི་གསེར་སྡོང་གི་ནོར་སྣའི་ཁྲ་ཚོམས་རྐུན་བཤོར་སྐབས་རྗེ་བཅུ་བཞི་པའི་
རྗེ་དབོན་གདན་འཛིན་དོན་གྲུབ་སྤྲུལ་སྐུས་མགོན་པོར་གཟན་ལྕག་གིས་ཕྱག་
འབེབ་གནང་བར་མགོན་པོའི་ཞལ་ནས་ཅིག་སྒྲ་ཐོན་པ་སོགས་གསུང་ལན་མང་
བྱོན་མྱོངས་བར་གྲགས་པ་ལ་མཚན་མགོན་པོ་ཅིག་ཅིག་ཞེས་ཞུ་ཞིང་། སྐབས་
དེར་ཕྱག་གཡས་སུ་དོན་གྲུབ་སྤྲུལ་པའི་སྐུས་དམ་ཉམས་འགུག་བྱེད་དུ་ཕུལ་བའི་
43



གཡབ་རྡར་ནག་པོ་ཞིག་བསྣམས་ཡོད་བས་བེར་ནག་ཅན་གཞན་དང་ཅུང་མི་
འདྲ་ཙམ་ཡོད) གཡོན་ཕྱོགས་ སུ་ སྒོ་སྲུང་འདོད་ཁམས་དབང་མོའི་སྐུ་འདི་་་
གཞན་དང་ཅུང་མི་འདྲ་བ་ཆིབས་དྲེའུའི་རོ་སྟོད་འགྱིངས་ཤིང་རོ་སྨད་ཞུམ་པ་
ནང་སོ་ཀརྨ་སྲིད་བྲལ་གྱི་ཕྱག་བཟོ་ཤིན་ཏུ་བཀའ་གཉན་ཅིང་འཕྲིན་ལས་མྱུར་བ་
བཞུགས(དེ་ཡང་ཅུང་མི་འདྲ་བ་ནི་མགོན་པོ་དང་མཉམ་དུ་དོན་གྲུབ་སྤྲུལ་སྐུའི་
བཀའ་ཆད་ཕོག་པའི་ཁྱད་ཆོས་སུ་གྲགས) དེའི་སྦུག་ཏུ་འདུ་ཁང་ལྟེ་བའི་་་་་་
གཟིགས་སྒོ་ནང་མ་ཉིས་བསྒྲིགས་རུ་མེ་མཛོ་དཀྲི་སྒོ་འབོར་ལྕགས་ཤན་ཨ་ལོང་
བཅས་གསེར་དངུལ་ཚགས་བཀྲོལ་མའི་ནང་སྒར་ཆེན་གྱི་འདུ་ཁང་ཆེན་མོ་ཀ་
རིང་བཞི་དང༌། ཀ་ཐུང་ལྔ་བཅུའི་ས། སྟེང་དུ་སེང་གཡབ་གནམ་ཁྲ་ཁྲ་གླིང་
བཅུ་དྲུག་ཡོད་པ་དང་། འདུ་ཁང་ནང་ལྷོའི་གློ་འབུར་གཡོན་གྱི་མགོན་ཁང་སྒོ་
བྱང་ལྟའི་ནང་འ ཆམ་སྐུ་ཁང་ཀ་བཞི་གདུང་བརྒྱད་མ། དེའི་རྟེན་གྱི་གཙོ་བོ་རྗེ་
བདུན་པ་ཆོས་གྲགས་རྒྱ་མཚོའི་ཤང་མཚལ་ལས་ཉིད་ཀྱིས་ཕྱག་བྲིས་གནང་བའི་
མགོན་པོ་བེར་ཅན་གྱི་ཐང་ནག་ཤིན་ཏུ་བཀའ་གཉན་པ་དང་། གུང་འདིར་རྗེ་
བཅུ་བཞི་པའི་ཕྱག་བཟོ་སྒར་ཆེན་གྱི་དབྱར་འཆམ་ཆེན་མོ་ལོ་གནང་རེས་འཁོར་
གྱི་ཚེས་བཅུའི་སྐབས་གུ་རུ་མཚན་བརྒྱད་ཀྱི་གཙོ་བོ་པདྨ་འབྱུང་གནས་ཀྱི་འཆམ་
སྐུའི་སྐུ་སོཔས་ཐོག་ཚད་མ་དང་། གཡོན་ཕྱོགས་སུ་སྒར་ཆེན་དགུ་གཏོར་ཆེན་
མོའི་འཆམ་སྐུ་མ་མགོན་མགར་གསུམ་གྱི་སྐུ་ སོབས་དང་དྲེའུ་དང་ར་སྐྱེས་ཀྱི་
བཞོན་པ་སོགས་ཀྱི་ སོབས་ཐོག་ཚད་རེ་ཙམ་བྱས་པ་དང༌། ལྷ་མོའི་ཆིབས་
འཁྲིད་ཆུ་སྲིན་སེང་གེའི་གདོང་ཅན་གཉིས། ཆུ་སྲིན་གདོང་ཅན་གྱི་རྒྱབ་ཏུ་
མགོ་དང་རྐང་ལག་གཞོག་གཡོན་འཕྱངས་འཁྲུལ་དུ་ག་ཤ་བྱས་ནས་ཁུར་རྒྱུའི་
བུའི་སོབས་དང་བཅས་པ་ལ་སྐུ་དང་བཞོན་པ་རྣམས་གསང་ཐག་འཐེན་ནས་ཡེ་
ཤེས་པ་དངོས་བཞུགས་ལྟ་བུའི་འགུལ་བསྐྱོད་དང་སྟངས་སྟབས་སོགས་མཛད་
ཀྱི་ཡོད་པ་བཅས་འཆས་སྐུ་རྙིང་མ་འདི་རྣམས་རྗེ་རོལ་པའི་རྡོ་རྗེའི་བླ་མ་རྒྱལ་བ་
44



གཡུང་གི་ཕྱག་བཟོ་དང༌། འཆམ་སྐུ་གསར་པ་འདི་རྣམས་རྗེ་དགུ་པ་དབང་
ཕྱུག་རྡོ་རྗེའི་བཀའ་ལྟར་རྗེ་བརྒྱད་པའི་ཞལ་སློབ་རྗེ་ཉིད་ཀྱི་སྤྲུལ་པའི་ཆ་ཤས་
སུའང་གྲགས་པ་ནང་སོ་ཀརྨ་སྲིད་བྲལ་གྱི་ཕྱག་བཟོ། ཡང་རྗེ་ཀར་མ་སྲིད་བྲལ་
གྱི་ཕྱག་བཟོ་གཞིས་པ་གྲྭ་ཚང་གི་དགུ་གཏོར་གྱི་འཆམ་སྐུ་མ་མགོན་མགར་གསུམ་
ཞི་བའི་ཆ་བྱད་ཅན་ཞབས་ཐང་དུ་འབྱོན་རྒྱུའི་སྐུ་སོབས་ཐོག་ཚད་ཕྱེད་གཉིས་
ཙམ་རེ་ཡོད་པ་གསུམ ( མ་མགོན་འདི་གསུམ་གྱི་སྐུ་བྱད་བྱིངས་དང་མི་འདྲ་བའི་
ཁྲོ་འཛུམ་ལྡན་པའི་ཁྱད་འཕགས)བཅས་བཞུགས།
་འདུ་ཁང་ནང་ལྷོའི་གཡས་ཀྱི་གློ་འབུར་དུ་སྒོ་བྱང་ལྟ་སྤྱན་གཟིགས་ཁང་
བྲག་ཤུར་ཕྱམ་གླིང་རིང་མོའི་ནང་སྒར་ཆེན་དགུ་གཏོར་ཆེན་མོའི་སྤྱན་གཟིགས་
ཀྱིས་མཚོན་བདེ་མཆོག ཕག་མོ། རྒྱལ་བ་རྒྱ་མཚོ། སྒྲོལ་དཀར་དངོས་
གྲུབ་ཀུན་ཚོགས་མ་དང་ལྷ་མོ་ཚེ་རིང་མ། གྲོ་ལོད་ཡས་ཟོར། མགོན་པོ་ཕྱག་
བཞི་པ་བཅས་ལོ་འཁོར་སྒྲུབ་མཆོད་ཁག་གི་མཆོད་ཆ་སྤྱན་གཟིགས་ཁག་གཅིག་
བཞུགས་པའི་ཤོད་སྤྱན་གཟིགས་ཁང་ཟེར། །
དེ་ནས་རྗེ་གྲུབ་ཐོབ་ཆེན་པོ་ ཀརྨ་པཀྵིས་མཚུར་ཕུ་ ལྷ་ཆེན་འཛམ་གླིང་
དཔལ་འབར་གཙོ་འཁོར་དགུ་དང་གཙུག་ལག་ཁང་མདོ་བྱམས་དང་བཅས་པ་
བཞེངས་ཞེས་པའི་ལྷ་ཆེན་ཁང་གི་མདོ་ཁྱམས་ཏེ་སྒར་ཆེན་འདུ་ཁང་ཆེན་མོའི་
རྟེན་གསུམ་ཕལ་ཆེར་ནི་ཕྱིས་རབ་བྱུང་བཅུ་བཞི་པའི་ནང་རྗེ་བཅུ་བཞི་པ་ཐེག་
མཆོག་རྡོ་རྗེའི་སྐུ་དུས་སུ་གསར་བཞེངས་གནང་བ་སྟེ། དེ་ཡང《མདོ་ལང་
གར་གཤེགས་པ》ལས། “ རབ་བྱུང་ཆས་ལ་ཞྭ་ནག་ཅན། ། སྟོང་གི་བསྟན་པ་
མ་རྫོགས་བར། །འགྲོ་བའི་དོན་ལ་རྒྱུན་ཆད་མེད” ཅེས་དཔལ་གྱི་མགུལ་ནས་
ཡང་ཡང་བསྔགས་པར་མཛད་པའི་སྐྱེས་རབས་བཅུ་བཞི་པ་དེ་ཉིད་རབ་བྱུང་
གསུམ་པའི་ས་རྟ་སྤྱི་ལོ(1798) ལོ་མདོ་ཁམས་ཀརྨར་ཟལ་མོ་སྒང་ཟླ་ནང་ཡིད་
ལྷུང་བཀྲིས་མཐོང་སྨོན་ཞེས་བྱ་བར་རྗེ་རིགས་ཆེན་པོ་སྨུགས་པོ་གདོང་གི་རྒྱུད་
10



པར་སྐུ་བལྟམས་ཤིང་། མཁས་ཚུལ་གསུམ་གྱི་རྣམ་དཔྱོད་འཇམ་དཔལ་རྡོ་རྗེ་
དང་དབྱེར་མེད་ཅིང་། འཁོར་ལོ་གསུམ་གྱི་ཕྲིན་ལས་བསྟན་འགྲོ་ཡོངས་ཀྱི་
སྲོག་གི་སྨན་པ་གཅིག་པུར་གྲུབ་པ་དེ་ལྟར་ལགས་ཤིང༌། དེ་ཉིད་ཀྱི་ཆེ་བའི་
ཡོན་ཏན་རགས་པ་ཙམ་བརྗོད་ན། གཞན་སེམས་མཁྱེན་པའི་མངོན་ཤེས་ཀྱི་
དུས་གསུམ་ས་ལེར་མཁྱེན་ཅིང༌། མཚོ་མ་དྲོས་པའི་སྟེང་དུ་ཞག་བདུན་བར་རྫུ་
འཕྲུལ་ གྱི་ བཀོད་ པས་ ཏིང་ངེ་འཛིན་ བརྒྱ་ཕྲག་ དུ་ མར་ འཇུག་ ཅིང་ ལྡང་བ།
སྤྱོད་ལམ་རྣམ་པ་བཞི་སོགས་མཛད་པ་དང༌། བྱང་གནམ་མཚོ་མགུལ་དུ་ས་
མཁྲེགས་ཀྱི་རྡོ་བར་ཕྱག་གཉིས་ཀྱི་རྗེས་ཀྱི་རེ་ཁ་གསལ་བར་བཞག་པ་སོགས་
མཐའ་ཡས་པའི་ངོ་མཚར་གྱི་ཕྲིན་ལས་མོས་བློས་གཞལ་ཙམ་མ་ཡིན་པར་སྐྱེ་རྒུ་
ཡོངས་ཀྱི་མིག་གི་བདུད་རྩིར་སྩོལ་བར་མཛད་པའི་རྡོ་རྗེ་འཆང༌། སྙིགས་མའི་
དུས་འདིར་མཁས་གྲུབ་ཀྱི་ཕྱག་རྗེས་རྨད་དུ་བྱུང་ཞིང་། ཀུན་མཁྱེན་འཇམ་
དབྱངས་མཁྱེན་བརྩེ་ དང་འཇམ་མགོན་བློ་གྲོས་མཐའ་ཡས། གཏེར་ཆེན་་་
མཆོག་གྱུར་གླིང་པ། འབྲུག་ཐམས་ཅད་མཁྱེན་པ་སོགས་གངས་ཅན་འདིར་
བཀའ་དྲིན་ཆེ་བའི་མིའི་སེང་གེ་རྣམས་ཀྱི་གཙུག་གི་རིགས་བདག་གཅིག་པུར་
ངེས་པ་དེ་ཉིད་ཀྱིས་བོད་ཁམས་སྐྱེ་རྒུ་ཡོངས་ལ་ཕན་བདེའི་བཙས་དང་། ལྷག་
པར་རྒྱལ་བསྟན་རིན་པོ་ཆེར་མཐའ་དམག་ཀླ་ཀློའི་འཆེ་བ་ཞི་བའི་ཆེད། གུ་རུ་
ཉིད་དང་། གྲུབ་ཐོབ་ཀརྨ་པཀྵི་གཉིས་དངོས་སུ་ཞལ་གཟིགས་ཤིང་། རྡོ་
རྗེའི་ལུང་གིས་བསྟན་པ་བཞིན་མདོ་ཁྱམས་ཀྱི་དབུས་འདིར་གསེར་ཟངས་ལས་
གྲུབ་པའི་གུ་རུའི་ སྐུ་འབག་མཐོང་གྲོལ་ཡིད་བཞིན་དབང་རྒྱལ་སྡུག་པ་ཟིལ་་
གནོན་སྐུ་ཚད་ཐོག་བརྩེགས་གཅིག་ལྷག་ཙམ་འདི་ཉིད་གསར་བཞེངས་མཛད་
པའི་ནང་བཞུགས་གཙོ་བོར་རིག་འཛིན་རྒོད་ལྡེམ་ཅན་གྱི་གཏེར་བྱོན་གུ་རུའི་སྐུ་
ཚབ་གསུང་བྱོན་མ་དང༌། རྗེ་ཀརྨ་པ་ཐེག་མཆོག་རྡོ་རྗེ་ཉིད་ལ་མཁའ་འགྲོས་
དངོས་སུ་ཕུལ་བ་གུ་རུའི་ཕྱག་མཚན་གནམ་ལྕགས་རྡོ་རྗེ་རྩེ་ལྔ་བ་རྒྱལ་བ་མཆོག་
46



དབྱངས་ཀྱི་རྟེན་སྐལ་དུ་ཐོབ་པ་དུས་བཟང་རྣམས་སུ་འཇའ་ཚོན་མེ་འོད་འཕྲོ་བ་
ངོ་མཚར་ཅན་གྱིས་གཙོས་བློ་ཡི་ར་བ་ལས་བརྒལ་བའི་རིང་བསྲེལ་རྣམ་བཞིས་
བལྟམས་ཤིང་། རྗེ་བཙུན་ཀརྨ་པ་ཉིད་ཀྱིས་རབ་གནས་འབུམ་ཐེར་མཛད་
ཅིང་། (རབ་གནས་མཛད་རྗེས་བྱོན་པའི་དབུའི་དཔྲལ་བར་ཡེ་ཤེས་སྤྱན་གྱི་
རང་བྱོན་ལྡན་པ་ཡེ་ཤེས་པ་མངོན་སུམ་དུ་བཞུགས་པ་དེ་དང་ལྷན་ཅིག་བཞེངས་
པའི་སྐུའི་གཡས་ཀྱི་མཁའ་འགྲོ་འདི་གསང་ཆེན་བཀའ་ཡི་སྡུད་པོ་བོད་འབངས་
སྐྱོབས་པའི་མ་གཅིག་ཡེ་ཤེས་མཚོ་རྒྱལ་མ་དང༌། གཡོན་ཕྱོགས་སུ་བཞུགས་པ་
འདི་འཆི་མེད་སྐུ་བརྙེས་དབྱིངས་ཕྱུག་ལྷ་ལྕམ་མནྡ་ར་བ་གཉིས་ཀྱི་སྐུ་བརྙན་ཡིན་
པར་འདུག དེའི་གཡས་ཕྱོགས་སུ་བཞུགས་པའི་འཆི་མེད་མགོན་པོ་བཅོམ་
ལྡན་འདས་རྒྱལ་བ་ཚེ་དཔག་མེད་སྐུ་རྒྱུ་གསེར་ཟངས་དང་། སྐུ་ཚད་གུ་རུ་
དང་མཉམས་པ་འདི་ཀརྨ་པ་བཅུ་བཞི་བ་ཉིད་ཀྱི་སྐུ་ཚེའི་རྟེན་འབྲེལ་དུ་གསར་
བཞེངས་མཛད་པ་དང་། དེའི་གཡས་ཟུར་གསང་བའི་བདག་པོ་རྡོ་རྗེ་བེ་ཅོན་
ཅན་སྐུ་རྒྱུ་དང་སྐུ་ཚད་ཚེ་དཔག་དང་མཚུངས་པ་འདི། གཏེར་ཆེན་ཆོས་ཀྱི་
རྒྱལ་པོ་ཨོ་རྒྱན་མཆོག་གྱུར་བདེ་ཆེན་གླིང་པའི་ལུང་བཞིན། བོད་ཁམས་སྐྱེ་
འགྲོ་ཡོངས་ལ་གཟའ་ཀླུ་རྒྱལ་གདོན་གྱི་གནོད་འཚེ་འདི་དག་ཞི་བའི་ཆེད་རྨད་དུ་
བྱུང་བའི་ཐུགས་བསྐྱེད་ཀྱི་སྒོ་ནས་གསར་བཞེངས་ཐོག་ཀརྨ་པ་དང་། གཏེར་
ཆེན་ལྷན་རྒྱས་ནས་སྙིང་པོ་དུང་ཕྱུར་ལྷག་པའི་སྒོ་ནས་རབ་གནས་ཀྱི་ཆོ་ག་་་
མཛད་པ་ཤིན་ཏུ་བྱིན་ཅན། དེའི་གཡས་ངོས་ཀྱི་རྟེན་ཁྲིའི་ནང་དུ། རྗེ་གྲུབ་
ཐོབ་ཆེན་པོ་ཀརྨ་པཀྵིའི་འདྲ་སྐུ་རིན་པོ་ཆེས་གཙོས་སྐུ་བརྙན་བྱིན་ཅན་མང་བ་
བཞུགས། གཡོན་ངོས་ཀྱི་གསེར་ གདུང་འདི་དཔལ་ ཀརྨ་པ་བཅུ་བཞི་ཐེག་
མཆོག་རྡོ་རྗེ་དེ་ཉིད་མཛད་པ་མཐར་ཕྱིན་ནས་དགུང་གྲངས་བདུན་ཅུ་དོན་
གཅིག་པ་རབ་བྱུང་བཅོ་ལྔ་པའི་ས་འབྲུག ( 1868) ལོ་ཆོ་འཕྲུལ་ཟླ་བའི་ནང་།
རེ་ཞིག་གཟུགས་སྐུའི་དཀྱིལ་འཁོར་བསྡུ་བའི་ཚུལ་བསྟན་ཅིང༌། བཀའ་་་་
47



ཆེམས་ཕྱག་བྲིས་དོན་བཞིན་རྗེ་མཆོག་གི་དབོན་རིགས་ སུ་སྐུ་འཁྲུངས་ཤིང་།
རྗེ་ཉིད་དང་དབྱེར་མེད་པའི་མཁས་གྲུབ་གདན་འཛིན་སྤྲུལ་པའི་སྐུ་རྣམ་པ་་
གཉིས( དོན་གྲུབ་སྤྲུལ་སྐུ་དང་ཆོས་དབང་སྤྲུལ་སྐུ)ཀྱིས་ཐུགས་བསྐྱེད་ཀྱི་མཐུས་
བཞེངས་པའི་མཆོད་སྡོང་ཆེན་པོ་དཔེ་མེད་མཐོང་གྲོལ་ལྷུན་པོ་རྒྱལ་བ་ལྷ་ལས་
བབ་པའི་མཆོད་རྟེན་གྱི་དབྱིབས་བཟོ་བཀོད་ཕུན་སུམ་ཚོགས་ཤིང་ནང་རྟེན་
གཙོ་བོར་སྐུ་གདུང་རིན་པོ་ཆེ་བསམ་འཕེལ་དབང་གི་རྒྱལ་པོས་གཙོས་སྐུ་གདུང་
དང་སྐུ་བལ་སོགས་རིང་བསྲེལ་རྣམ་བཞི་དང་། གཞན་ཡང་རྟེན་མཆོག་རྨད་
དུ་བྱུང་བ་ཤ་སྟག་གིས་ཏིལ་གྱི་གོང་བུ་ལྟར་མཛེས་ཤིང༌། ཕྱི་ཡི་བུམ་པའི་སྒོ་
རྒྱུན་ལ་ཡེ་ཤེས་མཚོ་རྒྱལ་གྱི་མགུལ་གཡུ་རྡོ་རྗེ་ཕུར་པ་རང་བྱོན་ཅན་གྱིས་གཙོས་
རིན་པོ་ཆེ་དུ་མས་བརྒྱན་ཅིང་སྒོ་ཁྱིམ་གྱི་མཐའ་བསྐོར་དུ་གཟི་རིལ་སྟག་ལོག་
དང་པདྨ་ཅན། ཚེ་བུམ་ཅན་སོགས་ཀྱི་ཕྲེང་བ་གཅིག་དང་། བྱུ་རུའི་ཕྲེང་བ་
གཅིག སྤོས་ཤེལ་གྱི་ཕྲེང་བ་གཅིག་བཅས་འཁོར་ཡུག་ཏུ་བསྐོར་བའི་གཙོས།
གཡུ། བྱུ་རུ། མུ་ཏིག་ནོར་སྣ་རིན་བྲལ་གྱི་ཁྲ་ཚོམ་དང༌། ཁྱད་པར་གསུམ་
སྐས་དབུས་མའི་རྩེ་མོར་དུང་དཀར་གཡས་འཁྱིལ་རྐྱང་ཐོ་གང་ཙམ་ལ་གསེར་
སྦྱངས་རྡུངས་ཀྱི་གཤོག་སྣོན་སྒར་བ་བཅས་བཞུགས་ཤིང༌། སྦྱོར་དངོས་རྗེས་
ཀྱི་ཆོ་ག་རྣམས་རྒྱུད་ལུང་ནས་ཇི་ལྟར་བཤད་པ་བཞིན་ལེགས་པར་འདུ་མཛད་པ་
འདི་ཉིད་ལགས། གཡོན་ངོས་གྱང་འགྲམ་དུ་ སྟེགས་བུའི་ཁར་ནར་ཡུག་ཏུ་
བཞུགས་པའི་གོས་སྐུ་རིན་པོ་ཆེ ( མཐོང་གྲོལ་ལྷུན་གྲུབ་འཛམ་གླིང་རྒྱན)ཞེས་
གྲགས་པ་སྐུ་ཚད་དཀྱུས་ལ་སྤྱི་ཁྲེ (144) དང་། ཞེང་ལ་སྤྱི་ཁྲེ (32) ཡོད་པ་
ལ། གཙོ་བོར་སྟོན་མཆོག་ཤཱཀྱའི་རྒྱལ་པོའི་སྐུ་མཆོག་ལྟ་བས་ཆོག་མི་ཤེས་པ།
སྨིན་མཚམས་ཀྱི་མཛོད་སྤུ་ལ་མུ་ཏིག་ལྕགས་རིལ་མཐེབ་མགོ་ཙམ་གྱིས་གཡས་
སྐོར་དུ་བསྐོར་བའི་སྒོར་མོའི་ཚངས་ཐིག་ལ་སྤྱི་ཁྲེ་གཉིས་ཙམ་བྱས་པ་ལ་སྐུ་ཤ་
དང་ན་བཟའ་ཁྲི་དྲུག་འགྱོགས་ཀྱི་རྒྱབ་ཡོལ་དང་བཅས་པ་བཟང་གོས་ཚོན་སྣ་
48



རྣམ་པར་བཀྲ་བ་ལས་གྲུབ་པ། གཡས་གཡོན་དུ་བྱམས་འཇམ་དབྱངས་རྣམ་
གཉིས་ལྡེམ་གཟུགས་སུ་བཞེངས་པ། ལྷ་མགྲོན་དུ། དབུ་གཙུག་ལ་རྒྱལ་བ་
རྡོ་རྗེ་འཆང་ཆེན་པོ། སྐུ་གཞོགས་གཡས་སུ་རྗེ་དགུ་པ་དབང་ཕྱུག་རྡོ་རྗེའི་འདྲ་
བརྙན་དང༌། གཡོན་དུ་རྒྱལ་བ་ཞྭ་དམར་སྐྱེ་བརྒྱུད་ལྔ་པ་དང༌། ཞྭ་རབས་
གཉིས་པར་གྲགས་པ་མཁའ་སྤྱོད་དབང་པོའི་སྐུ། སེང་ཁྲིའི་འོག་ཏུ་བསྟན་
སྲུང་མགོན་པོ་བེར་ཅན་གཞན་ལས་ཁྱད་འཕགས་མགུལ་ནས་དར་དཔྱང་་་་་
འཕྱང་བ་བཅས་བྱོན་ཤིན་ཏུ་ལེགས་པ་ཟ་འོག་རྒྱུ་གཙང་ཞེ་གཅིག་ལས་གྲུབ་པ་
ལ་བཟང་གོས་མཚོན་ཁྲའི་གོང་གཤམ་དང་། སྨན་ཙེའི་ཞལ་ཁེབས་དང་རླུང་
གནོན་བཅས་ཆ་ཚང་ལ་རྡར་སྤུ་དམར་པོའི་ནང་ལྡན་ཤ་ལྤགས་ཀྱི་བཞུགས་ཁོམ་
རིང་མོ་སྒྲོག་ ཐག་བཅས་ རང་འགྲིག་ལ་སླར་ཡང་ཕྱི་ཤུབ་ སྡར་ སྤུ་སྔོ་ནག་གི་་
བཞུགས་ཁོམ་ལྡན་པ་བཅས་བཞུགས་པ་འདིའི་སྐུ་རྒྱུ་རྣམས་རྗེ་ཀརྨ་པ་དགུ་པ་
དབང་ཕྱུག་རྡོ་རྗེར། རབ་བྱུང་བཅུ་པའི་ནང་གནམ་བསྐོས་འཇམ་དབྱངས་
གོང་མ (རྒྱ་ནག་གོང་མ་ཝན་གྱི་རྒྱལ་པོ་འམ་ཏཱ་མིང་གོང་མ་ན་རིམ་ལྔ་པ་ཧྲིན་
ཙུང་) ཆེན་པོས་ཕུལ་བ་ཟླ་མེད་པའི་རྒྱུ་ལེགས་ཤིང་རྗེ་དགུ་པ་དབང་ཕྱུག་རྡོ་རྗེ་
སྐུ་ཉིད་ཀྱིས་སྐྱ་བྲིས་ཞལ་བཀོད་སོགས་མཛད་ནས་བཞེངས་གནང་བར་གྲགས་
པ་བྱིན་རླབས་གཟི་བརྗིད་ཀྱི་མཚན་ཁ་འབར་བ་བཞུགས། (དར་གོས་ཀྱིས་
སངས་རྒྱས་ཀྱི་སྐུ་བརྙན་ཤིན་ཏུ་ཆེ་བ་བཞེངས་རྒྱུ་འདི་རྗེ་ཀརྨ་པ་སྐུ་ཕྲེང་བཞི་པ་
རོལ་པའི་རྡོ་རྗེ་ཧོར་གོང་མ་ཐོ་གན་ཐེ་མུར་དང་། རྒྱལ་བུ་ཨ་ཡུ་ཏ་རྭ་ཧྭང་ཐེམ་
ཚོ་ཞེས་པའི་ཆོས་རྒྱལ་ཡབ་སྲས་ཀྱིས་རྒྱ་ཡུལ་དུ་གདན་འདྲེན་ཞུས་ནས་དབུ་བླར་
བཞེས། སླར་དགུང་ལོ་སུམ་ཅུ་སོ་ལྔ་བཞེས་པ་རབ་བྱུང་དྲུག་པའི་ཤིང་སྟག་ཟླ་
བ་དང་པོའི་ཚེས་བཅུ་བཞི (1374)ལོར་བོད་དུ་ཆིབས་ཞལ་བསྒྱུར་དུས་རྒྱལ་
བུ་རཏྣའི་བཙུན་མོ་པུ་ན་དྷ་རིས་མཇལ་དུ་བྱུང་ནས་ཁོ་མོའི་རྨི་ལམ་དུ་སངས་
རྒྱས་ཀྱི་སྐུ་བ་དན་ཡང་དབེན་གྱི་རི་འདི་དང་མཉམ་པ་ཞིག་བཞེངས་དང་འགྲུབ་



པར་འགྱུར། ཞེས་ལུང་བསྟན་བྱུང་བས། རྒྱལ་བུ་རཏྣའི་ཐུགས་དགོངས་
རྫོགས་ཕྱིར་དེ་ལྟར་བཞེངས་བར་འདོད་པས་ཐབས་བཀའ་སྩལ་དུ་གསོལ་ཞེས་
ཞུས་པར། རྗེའི་ཞལ་ནས་ཐབས་ཡོད་ཀྱིས་དེ་ལྟ་བུའི་སྐུ་ཆེན་པོ་ནི་རྒྱུ་གོས་
དར་ལ་བཞེངས་ན་འགྲུབ་པ་ཡིན། རྒྱུ་གང་སོང་གི་རིན་བཅུ་ཆ་གཅིག་ངོས་
ནས་སྦྱོར་བ་ཡིན་གསུངས་ནས་རྒྱ་དངུལ་སྲང་སྟོང་དང་དགུ་བཅུ་བསྩལ། རྗེ་
ཉིད་ནས་རི་དེའི་ངོས་ལ་སྐྱ་བྲི་ས་ལྟ་བུར་སངས་རྒྱས་ཀྱི་སྐུ་གཟུགས་རྣམས་་་་་
དབྱིབས་ལེགས་པར་བཀོད་ནས་རྡོ་དཀར་གྱི་བཅད་མཛད། དེ་ལ་དཔེར་
བྱས་ནས་བཟོ་བོ་བདུན་བརྒྱས་ཟླ་བ་བཅུ་གསུམ་དུ་བསྒྲུབས་པས་གྲུབ། དེའི་
སྙན་གཡས་ནས་གཡོན་བར་དུ་འདོམ་བཅུ་གཅིག་ཡོད་པའི་སྐུ་ཚད་ལ་གཡས་
གཡོན་ནས་འཇམ་དཔལ་དང་བྱམས་པ། སྟེང་ནས་ལྷའི་བུ་དང་བུ་མོས་སྤྲིན་
བར་ནས་མཆོད་པ་འབུལ་བ། པད་གདན་གྱི་འོག་ནས་བྱིའུ་ཕྲུག་ཁ་མཛེས་
པར་བཀོད་པ་བཅས་ལ་རབ་གནས་མཛད་སྐབས་མཚན་མ་ཤིན་ཏུ་བཟང་པོ་
བྱུང་བ་ན་སླར་གོས་སྐུ་རྗེ་ཉིད་ལ་ཕུལ་བ་བཅས་གོས་སྐུ་ཞེས་པ་ཐོག་མར་་་་
བཞེངས་པའི་སྲོལ་ཡང་དེ་ནས་བཟུང་དར་བར་གྲགས་ལ་འཕན་ཆེན་པོ་དེ་ཀོང་
པོ་ཞོ་ཁར་བཞུགས་པར་གསལ་ཡང་ཕྱིས་ཀརྨ་པ་སྐུ་ཕྲེང་བཅུ་པའི་སྐུ་དུས་དྭགས་
ཀོང་གི་ཀར་སྲིད་ལ་ཉམས་ཉེས་བཏང་བའི་སྐབས་གཏོར་བཤིག་ཁོངས་སུ་སོང་
བར་གྲགས། ཁྱམས་ཆེན་མོའི་གུང་གི་ལོགས་བྲིས་ལ་རྡོ་རྗེ་འཆང་ལ་ཟུང་་
འཇུག་རྒྱུད་རིམ་གྱིས་བསྐོར་བ་དང་། ཐུབ་པའི་དབང་པོར་འཕགས་པ་་་
གནས་བརྟན་བཅུ་དྲུག་གིས་བསྐོར་བ། དེའི་ལྟག་ གི་ སྟོན་པའི་འཁྲུངས་་་་
རབས་དཔག་སམ་འཁྲི་ཤིང་གི་རི་མོ་འདི་རྣམས་རྗེ་དགུ་པ་ཉིད་ཀྱི་ཕྱག་བྲིས་ལ་
ལྷ་བྲིས་གཞན་རྣམས་ཀྱིས་མཚོན་སྦྱོར་གྱི་ཞབས་འདེགས་བསྒྲུབས་པ་ ཤ་ སྟག་
ཡིན་པ་འདུག་ལ་གསེར་སྦྱངས་ཁོ་ན་ཀ་ཏོ་ར་གང་སོང་བའི་ལོ་རྒྱུས་ངག་རྒྱུན་དུ་
ཡོད་པ་བཅས་རྣམས་
5O



གསུམ་པ། མཚུར་ཕུ་ལྷ་ཆེན་ཁང་གི་རྟེན་དང་
བརྟེན་པ་བཅས་ཀྱི་སྐོར།
འདུ་ཁང་གི་སྦུག་གྱང་བཅད་ཀྱི་རྒྱབ་ཏུ་རྒྱ་རྡོའི་རྡོ་སྐས་སིའུ་བདུན་སྐས་རུ་
ཕན་ཚུན་དང་བཅས་པའི་སྟེང་གཙང་ཁང་སྦུག་མ་སྒོ་གཉིས་ཧྲལ་སྒོ་འབོར་ཨ་
ལུང་མཛོ་དཀྲི་ལྕགས་ ཤན་དང་བཅས་པ་གསེར་ཚགས་དང་། རྗེ་ཆོས་་་་་
དབྱིངས་རྡོ་རྗེས་ཕྱག་བཟོ་མཛད་པའི་སྒོ་ཐེམ་ལ་ས་ལྕགས་ཤིན་ཏུ་ཆེ་བ་བཅས་
རང་འགྲིག་ནང་དུ་མཚུར་ཕུ་ལྷ་ཆེན་ཁང་ཀ་རིང་དྲུག་གི་རྒྱ་ཁྱོན་གྱི་བརྩིགས་
འགྲུམ་མཐའ་འཁོར་དུ་སྲ་སྐྱོར་ལྕམ་སྔས་ཀྱི་གདུང་མ་བྲེས་པ་ལ་ཀ་བ་འཁོར་
ཡུག་ཏུ་བཙུག་པ། སྟེང་དུ་ལྷོ་ཕྱོགས་སུ་དཀར་གསལ་གནམ་ཁྲ་བཅས་ཡོད་
པའི་ནང་མཚུར་ཕུ་ལྷ་ཆེན་ཁང་གི་རྟེན་གསུམ་ཇི་ལྟར་བཞུགས་པའི་ཚུལ་ནི།
ན་མོ་ཤཱཀྱ་མུ་ནེ་ཡེ། ། ཐབས་མཁས་ཐུགས་རྗེས་ཤཱཀྱའི་རིགས་སུ་འཁྲུངས། །
གཞན་གྱིས་མི་ཐུབ་བདུད་ཀྱི་དཔུང་འཇོམས་པ། །གསེར་གྱི་ལྷུན་པོ་ལྟ་བུར་
བརྗིད་པའི་སྐུ། ། ཤཱཀྱའི་རྒྱལ་པོའི་ཞབས་ལ་ཕྱག་འཚལ་ལོ། ། ཤེས་བྱའི་མཁའ་
ལ་མཁྱེན་རབ་དཀྱིལ་འཁོར་རྒྱས། ། མཛད་པའི་འོད་སྟོང་གདུལ་བྱའི་གླིང་ལ་
ཕོག ། རྒྱལ་བའི་བསྟན་པ་ཀུན་ནས་གསལ་མཛད་པའི། །བཀའ་བརྒྱུད་རིན་
པོ་ཆེ་ལ་ཕྱག་འཚལ་ལོ། །དེ་ཡང་དུས་གསུམ་གྱི་རྒྱལ་བ་མ་ལུས་པའི་མཁྱེན་ནུས་
འདུས་པའི་རང་གཟུགས་དཔལ་ཀརྨ་པ་ཞེས་སྲིད་པ་གསུམ་ན་མཚན་སྙན་གྱི་
གདུགས་དཀར་ལྷམ་མེར་གསལ་ཞིང༌། བཀའ་གཏེར་རྒྱུད་ལུང་དུ་མ་ནས་
ལུང་གིས་གསལ་བར་བསྟན་ཅིང་། 《ཁྲོ་བོ་གནམ་ལྕགས་འབར་བའི་རྒྱུད་»
ལས། ཡོངས་ སུ་དག་པའི་དཀྱིལ་འཁོར་དུ། ། ཕྱོགས་བཅུའི་སངས་རྒྱས་་་་
གཅིག་བསྡུས་པ། ། ཚེ་འདིར་གྲུབ་པ་ སྟོན་པའི་ཕྱིར། ། ཀརྨ་པ་ཞེས་ཡོངས་་་
གྲགས་ འབྱུང་། ། ཞེས་ སོགས་ལུང་ གིས་ བསྔགས་ པའི་ སྐྱེས་རབས་ གཉིས་པ།



འཛམ་གླིང་ན་ཟླ་མེད་ཅིང་ཡོངས་སུ་གྲགས་པའི་གྲུབ་ཐོབ་ཆེན་པོ་མཚན་ཆོས་ཀྱི་
བླ་མའ མ་ཀརྨ་པཀྴི་ཞེས་བརྗོད་ཅིང༌། ཧོར་གོང་མ་གོ་པེ་ལ་སེ་ཆེན་རྒྱལ་པོའི་
ལུང་གིས། “ གཞུའུ་ལི་ཏཱའི་བཞུ་ཧཱ་ཝང” (དེ་བཞིན་གཤེགས་པ་རིན་པོ་ཆེ་
ཆོས་ཀྱི་རྒྱལ་པོ）ཞེས་བསྔགས་པར་མཛད་ཅིང་། གསང་བའི་མཚན་དངོས།
དཔལ་རང་བྱུང་རྡོ་རྗེར་གྲགས་པ་དེ་ཉིད་འབྲི་ཀླུང་དམ་པ་ཆོས་ཕྱུག་གི་ཡུལ་དུ་
སྐུ་བལྟམས། ཀ ཐོག་གཙང་སྟོན་ཆེན་པོ་ལས་རབ་ཏུ་བྱུང༌། བཀའ་གསར་
རྙིང་གི་ཆོས་ ཀྱང་མང་དུ་གསན། བསྙེན་ པར་རྫོགས་ནས་ཤཱཀྱའི་སྲས་ཀྱི་་་
བརྟུལ་ཞུགས་ཀྱིས་རྒྱལ་བའི་བསྟན་པ་བསྐྱངས། ཆོས་རྗེ་ཁྲ་ཤོད་སྤོམ་བྲག་པ་
ཆེན་པོ་བསོད་རྡོ་རྗེ་རྩ་བའི་བླ་མར་བསྟེན་ནས་སྒྲུབ་བརྒྱུད་རིན་པོ་ཆེའི་གདམས་
པ་མ་ལུས་པ་གསན། སྔོན་རྗེ་དུས་གསུམ་མཁྱེན་པས་སྒྲུབ་པ་མཛད་པའི་ཡོན་
ཏན་གྱི་གནས་དང་། གྲུབ་ཐོབ་ཉག་རེ་སེ་བོའི་སྒྲུབ་གནས་ཤར་ཕྱོགས་སྤུངས་
རི་ལ་སོགས་པར་སྒྲུབ་པ་མཛད་ནས་གྲུབ་རྟགས་ཕྱོགས་མེད་དུ་ཐོན། གནད་
གཞི་ཆོས་ཉིད་ཀྱི་འཁོར་ལོ་བསྐོར་བས་ཁམས་གསུམ་དབང་དུ་བསྡུས། ཁྱད་
པར་ཧོར་ཡུལ་དུ་ཕེབས་ཏེ་རྒྱལ་ཁམས་དེར་གདུག་པ་ཅན་གྱི་བར་ཆད་ཐམས་
ཅད་བྱིན་རླབས་གཟི་བརྗིད་ཀྱིས་བཏུལ། ཧོར་རྒྱལ་ཐོ་ལོ་ནོ་ཡོན་གྱི་སྲས་བཅུ་
གཅིག་བྱུང་བའི་ཐུ་བོ་མོ་གོར་གན་རྒྱལ་པོ་དང་སྲས་བཞི་པ་མོ་གོར་གན་གྱི་ནུ་བོ་
རྒྱལ་བུ་གོ་བེ་ལ་འམ་སེ་ཆེན་རྒྱལ་པོར་གྲགས་པ་སོགས་ཧོར་གྱི་རྒྱལ་བློན་སྐྱེ་བོ་
མཆོག་དམན་རྣམས་དང་རྒྱལ་ཁམས་ཐམས་ ཅད་ཇོ་བོ་ཐུགས་རྗེ་ཆེན་པོའི་
འཕྲིན་ལས་ཀྱིས་ཆོས་ལ་བཀོད། དེའི་དུས་རེ་ཞིག་གི་ཚེ་ཐུབ་པའི་དབང་པོའི་
སྐུ་འདོམ་བཅུ་གསུམ་པའི་ཚད་ནམ་མཁའ་ལ་ཉི་མ་ཤར་བ་ལྟ་བུ་འོད་ཟེར་གྱི་
ཕྱོགས་ཐམས་ཅད་ཁྱབ་པ་ཞིག་ཞལ་གཟིགས། དེའི་རང་སྒྲ་ལས་བུ་ཁྱོད་མྱུར་
དུ་བོད་ཀྱི་ཡུལ་དུ་སོང་ལ་སངས་རྒྱས་ཀྱི་སྐུ་འདི་འདྲ་བ་ཞིག་བསྒྲུབ། བདུད་
ཀྱི་ཆོ་འཕྲུལ་མཐའ་དག་ཞི་ཞིང༌། རྒྱལ་ཁམས་ཐམས་ཅད་བདེ་བར་འགྱུར་



རོ། །ཞེས་གྲགས་པ་གསན། གཞན་ཡང་དཔལ་མགོན་པོ་སོགས་མཁའ་འགྲོ་
ཆོས་སྐྱོང་རྣམས་ཀྱིས་ཀྱང༌། འདིར་མ་འདུག་པར་བོད་དུ་གདན་སར་བྱོན་ལ།
རྟེན་བཞེངས་ཀྱིས་ཕྲིན་ལས་མཐའ་དག་ངེས་ཀྱིས་བསྒྲུབ་བོ། ། ཞེས་གསུངས་
པས། ཉེ་གནས་འདན་སྒོམ་ པ་ རིན་ཆེན་དཔལ་ལ་ཁྱོད་དབུས་སུ་ སོང་ལ།
ལྷ་བཟོ་ཕན་ཡུལ་གྱི་པཀི་ཟེར་བོ་བོས། སྐུ་རྒྱུ་རིམ་པ་ཟངས་ཁུངས་ནས་ཐོན་
ལ་ལྷ་ཆེན་བཞེངས་ཤིག་གསུངས་ནས་གསེར་དྲེལ་རྒྱབ་བདུན་དང་བཅས་་་་
བརྫངས། ཉེ་གནས་འདན་སྒོམ་པ་རིན་ཆེན་དཔལ་བོད་དུ་འོང་ནས་རབ་
བྱུང་བཞི་པའི་ཆུ་ཕག(1263)ལོར་གཙུག་ལག་ཁང་མདོ་འཁྱམས་བཅས་པ་
འདི་བཞེངས། ལྷ་ཆེན་གྱི་སྐུའི་རུ་ཤིང་བཙུགས་པ་དང་དུས་མཚུངས་པར།
ཆོས་རྗེ་རིན་པོ་ཆེ་ཡང་ཧོར་ཡུལ་ནས་བཏེགས། མཚུར་ཕུར་མ་ཕེབས་ཀྱི་བར་
དུ་ལམ་ལ་ལོ་བརྒྱད་སོང༌། མཚུར་ཕུར་ཕེབས་པའི་ཚེ་འདན་སྒོམ་ གྱིས་་་་་
བཞེངས་པའི་ལྷ་ཆེན་ཁང་གི་དབུས་སུ་ད་ལྟའི་ སངས་ རྒྱས་ ཤཱཀྱ་ཐུབ་པ་པད་
གདན་ཡན་སྐུ་སྐྱིལ་ཀྲུང་དུ་བཞུགས་པའི་ལྷ་ཆེན་སྐུ་ཚད་གཞུ་འདོམ་བཅུ་གསུམ་
ཙམ་ཡོད་པ་ཀརྨ་པཀིའི་རྫུ་འཕྲུལ་གྱིས་ཟངས་རག་དང་གསེར་དངུལ་རིན་ཆེན་
སྣ་ཚོགས་ཀྱི་སྐུ་རྒྱུ་ལུགས་སུ་བསྨུགས་པའི་སངས་རྒྱས་ཤཱཀྱ་ཐུབ་པའི་སྐུ་བརྙན་
ཕྱག་འཛུབ་ཀྱི་ཚིག་བར་རེ་ལ་འབུམ་པོ་ཏི་རེ་གཟུངས་སུ་བཞུགས་པའི་སྐུ་ཚད་
ཅན་ལྷ་ཆེན་འཛམ་གླིང་བརྒྱན་གྱི་སྐུ་དང་། (སྐུ་འདི་ཧ་ཅང་ཆེ་བར་བརྟེན་
བར་ལམ་ཞིག་ལ་གཞུང་གནས་ནས་བཀའ་ཆད་ཕེབས་ཉེར་པད་གདན་མན་གྱི་
སེང་ཁྲི་རྣམས་ས་འོག་ཏུ་ཐོག་ཚད་ཙམ་བསྣུབས་ནས་སྐུ་ཚད་ཆུང་རུ་བཏང་བར་
གྲགས་ པ) དེའི་ སྐུ་ རྒྱུའི་ ལྷག་ མ་ ལས་ བཞེངས་ པའི་ གཡས་ སུ་ བྱམས་ པ།
གཡོན་དུ་སྤྱན་རས་གཟིགས་ཀྱི་ལྡེམས་སྐུ་ཐོག་ཚད་མ་དང་སྤྱན་རས་གཟིགས་
རྒྱལ་བ་རྒྱ་མཚོ་དང་། རྒྱལ་བ་རིགས་ལྔ་བཅས་གཙོ་འཁོར་དགུ་ཡོངས་སུ་གྲུབ་
པའི་གཟུངས་བཞུགས་མཛད།
5
.



ལྷ་ཆེན་འཛམ་གླིང་རྒྱུན་འདི་ཉིད་ཀྱི་གཟུངས་བཞུགས་སུ། དབུར་སྟོན་
པ་སངས་རྒྱས་ཀྱི་རིང་བསྲེལ་བྲེ་གང༌། མགུལ་དུ་ཚོགས་དུང་དཀར་པོ་རྒྱང་
གྲོགས། ཐུགས་དཀར་ཆོས་རྒྱལ་དྭགས་པོ་ལྷ་རྗེའི་ཐུགས་ལྗགས། རྗེ་བཙུན་
མི་ལའི་གསོལ་ཞལ། དགྲ་བཅོམ་པ་ཉི་མ་གུང་པའི་ཚེམས། ཤ་རིའི་བུ་དང་
མོའུ་གལ་གྱི་བུ་གཉིས་ཀྱི་ལྷུང་བཟེད། འཁར་གསིལ། སྣམ་སྦྱར་ལ་སོགས་
པ་བྱིན་རླབས་ཀྱི་རྟེན་དཔག་ཏུ་མེད་པ་བཞུགས། ལྷ་ཆེན་འདི་དབུ་གཡོན་དུ་
ཅུང་ཟད་ཡོ་བ་ལ། རིན་པོ་ཆེ་ཉིད་ཀྱིས་རླུང་བུམ་ཅན་གྱི་ཏིང་འཛིན་མཛད་
ནས་དབུ་གཡོན་ཕྱོགས་ནས་གཡས་སུ་བསྲུང་བའི་རླུང་དང་འཕྲུལ་འཁོར་་་་་
མཛད་པས་ལྷ་ཆེན་ཡང་དྲང་པོར་བསྲང༌། རབ་གནས་མཛད་པའི་ཕྱིར་་་
བྱམས་པའི་ཆོས་ཁྲི་བརྩིགས ( གླིང་ཁ་གོང་གི་འགྲམ་དུ་རྒྱལ་བ་བྱམས་པའི་
བཞུགས་ཁྲི་ཡོད) གདུགས་དང་རྒྱལ་མཚན་མེ་ཏོག་ལ་སོགས་པ་བཀྲམ། དར་
འཕན་ཆེན་མོ་བཀྲ་ཤིས་ཁྲ་རིང་གིས་མཆོད་ཁྲི་ནས་མཆོད་ཁང་གི་བར་སྤེལ།
དེའི་ཚེ་གདུལ་བྱ་དབང་པོ་དག་པ་རྣམས་ཀྱིས་ཆོས་ཁྲིའི་ཁར་རྒྱལ་བ་བྱམས་པ་
དངོས་སུ་མཐོང་། དབང་པོ་འབྲིང་དུ་གྱུར་པ་རྣམས་ཀྱིས་ཆོས་ཁྲིའི་སྟེང་དུ།
རིན་པོ་ཆེ་ཀརྨ་པ་སྐུ་ཚད་རི་བོ་དང་མཉམ་པ་ལ། དེ་འདྲ་བའི་ཀརྨ་པའི་སྐུ་དུ་
མས་བསྐོར་ནས་རབ་གནས་ཀྱི་ཆོ་ག་མཛད་པ་དང༌། ཡང་དུས་གཅིག་ཏུ་སྐུའི་
སྤྲུལ་པ་གསུམ་དུ་བསྟན་ནས། གཅིག་གིས་ཆོས་ཁྲིའི་སྟེང་ནས་རབ་གནས་
མཛད། གཅིག་གིས་ལྷ་ཆེན་གྱི་དྲུང་དུ་མཆོད་པ་བཤམས། གཅིག་བླ་གཡེར་
དུ་བཞུགས་ནས་ཆོས་གསུངས་པའི་རྫུ་འཕྲུལ་བསྟན། (ད་ལྟ་བླ་གཡེར་གོང་
མར་ཡོད་པའི་ས་ཁྲི་སེར་པོ་དེ་པཀིས་ཆོས་གསུངས་པའི་བཞུགས་ཁྲིར་གྲགས)
དཔལ་མགོན་པོ་དྲེགས་པ་ཕོ་དགུ་མོ་དགུ་འཁོར་དང་བཅས་པ་རྣམས་ཀྱིས་ལྷ་
ཆེན་གྱི་ཞབས་ཏོག་ངེད་ཀྱིས་བྱེད། ཁྱེད་འཁོར་བ་ཇི་སྲིད་བར་བསམ་བཞིན་
སྲིད་པར་སྐྱེ་བ་བཞེས་པའི་ཚེ། བསྟན་པ་སྲུང་ཞིང་ཕྲིན་ལས་བསྒྲུབ་བོ་ཞེས་
54



དམ་བཅའ་ཕུལ་ནས་སྒྲུབ་རྒྱུད་རིན་པོ་ཆེའི་བསྟན་པ་རྒྱ་མཚོའི་མཐའ་ཀླས་པར་
རྒྱས་ཤིང་འཕེལ་བར་མཛད། སྤྱིར་གྲུབ་ཆེན་རིན་པོ་ཆེས་གདན་ས་འོག་མ་
ཀམ་པོ་གནས་སྒོར་འདས་པའི་སངས་རྒྱས་མར་མེ་མཛད་ཀྱི་སྐུ་དང་། གཙུག་
ལག་ཁང་མཛད། གདན་ས་བར་མ་འོག་མིན་ཀརྨར་མ་བྱོན་པའི་སངས་རྒྱས་
བྱམས་པའི་སྐུ་དང༌། གཙུག་ལག་ཁང་མཛད། གདན་ས་གོང་མ་དཔལ་གྱི་
མཚུར་ ཕུ་ འདི་ ཉིད་ དུ། ད་ ལྟའི་ སངས་ རྒྱས་ ཤཱཀྱའི་ རྒྱལ་ པོའི་ སྐུ་ དང་།
གཙུག་ལག་ཁང་བཅས་པ་འདི་ཉིད་མཛད་ནས་དུས་གསུམ་སངས་རྒྱས་ཐམས་
ཅད་ཀྱི་ཕྲིན་ལས་ཁམས་གསུམ་ཁྱབ་པར་མཛད་པ་ཡིན་ནོ། ། གཡས་ཕྱོགས་སུ་
བཞུགས་པའི་གདུང་རྟེན་འདི་ནི་པད་སྤུངས་མཆོད་རྟེན་བཀྲ་ཤིས་འོད་འབར་
ཅེས་བྱ་བ་སྐུ་རྒྱུ་རྒྱ་གར་ཤར་ལི་སྐུ་ཚད་ཐོག་རྩེག་གཉིས་གྱི་ཞབས་ལ་ཕྱོགས་
བཞིར་ལྕགས་ལུང་ཡོད་པ་རྗེ་དུས་མཁྱེན་གྱི་གདུང་བཞུགས་པ་དང་། གཡོན་
ཕྱོགས་སུ་བཞུགས་པ་འདི་བཀྲ་ཤིས་ལྷུན་གྲུབ་ཏུ་གྲགས་པ་སྐུ་རྒྱུ་དང་སྐུ་ཚད་
ལྕགས་ལུང་སོགས་གོང་དང་འདྲ་བ་གྲུབ་ཆེན་ཀརྨ་པཀྵིའི་གདུང་བཞུགས་པ་
ཡིན་པ་འདུག་ལགས། གཡས་ཕྱོགས་ སུ་བཞུགས་པའི་ མཆོད་སྡོང་དང་པོ་
འདི་རིགས་ཀུན་ཁྱབ་བདག་དཔལ་ལྡན་ཀརྨ་པའི་སྐུ་ཕྲེང་བཅུ་གཉིས་པ་བྱང་
ཆུབ་རྡོ་རྗེ་ཞེས་སྲིད་གསུམ་འགྲོ་བའི་འདྲེན་མཆོག་དེ་ཉིད་ཀྱི་དགོངས་རྫོགས་སུ་
བཞེངས་པ་རྒྱལ་བ་ཆོས་སྐུའི་རྟེན་མཆོག“འཛམ་གླིང་བསྟན་པའི་ཉི་མ”མཐོང་
གྲོལ་ཆེན་མོ་སྐུ་ཚད་ཐོག་བརྩེགས་གཉིས་ཙམ་ནོར་བུའི་ཁྲ་ཚོམ་དུ་མས་བརྒྱན་པ།
དེ་འོག་ཏུ་བཞུགས་པའི་མཆོད་སྡོང་འདི་ཉིད་རྗེ་བཙུན་དམ་པ་བཅུ་གསུམ་་
བདུད་འདུལ་རྡོ་རྗེའི་གསེར་གདུང་རིན་པོ་ཆེ་གསེར་བ་ཀོ་རློན་པའི་སྲབ་མཐུག་
ཙམ་བྱས་པ་ལ་སྒོ་ཁྱིམ་གྱི་རྩིར་བྱ་ཁྱུང་གི་སྤྱི་གཙུག་ཏུ་གསེར་སྦྱང་གི་པདྨའི་ཁྲ་
ཀོང་ལ་རྡོ་རྗེ་ཕ་ལམ་ཁམ་བུ་རློན་པའི་རྡོག་ཚོད་ཙམ་གྱིས་གཙོས་པའི་ནོར་སྣའི་
ཁྲ་ཚོམ་གྱིས་སྤུས་པ་དང་། གཡོན་ཕྱོགས་ཀྱི་དངུལ་གདུང་འདི་རྒྱལ་དབང་
55



ཀརྨ་པའི་ཕྲིན་ལས་ཀྱི་རོལ་གར་ཞྭ་དམར་ཅོད་པན་འཛིན་པ་དགུ་པ་དཔལ་ཆེན་
ཆོས་ཀྱི་དོན་གྲུབ་ཀྱི་དགོངས་རྫོགས་ཆོས་སྐུའི་རྟེན་དུ་བཞེངས་པ་རྣམས་ཀྱི་ནང་
དུ་འཛམ་གླིང་ན་རྙེས་པར་དཀའ་བའི་རྟེན་མཆོག་ཁྱད་པར་ཅན་ཤ་སྟག་གིས་
ཕྱུར་བུར་བཀང་ཞིང་བུམ་སྒོར་འདྲ་སྐུ་རིན་པོ་ཆེ་བྱིན་རླབས་ཀྱི་གཟི་འོད་འབར་
བ་ བཅས་བཞུགས་པ་ལགས། མདུན་གཡས་ཀྱི་གྲུབ་ཆེན་རིན་པོ་ཆེ་ ཀརྨ་་་
པཀིའི་འདྲ་སྐུ་ཛཾ ཀྴིམ་ལས་གྲུབ་པ་བྱིས་པ་ལོ་བརྒྱད་ཙམ་པ་འདི་རྒྱལ་བ་གཡུང་
སྟོན་ པའི་ ཕྱག་བཟོ་ཡེ་ཤེས་པ་མངོན་སུམ་དུ་བཞུགས་པ་བདུད་དཔུང་ཟིལ་་
གནོན་མེ་ཐུབ་མ (འདི་མེའི་འཇིགས་པ་གར་བྱུང་ལ་གདན་དྲངས་ནས་ཞལ་
སྟོན་པ་ཙམ་གྱིས་མེ་དགྲ་ཞི་བ་ཡིན)གཉིས་པ་འདི་རྗེ་ཀརྨ་པ་བཅུ་གཉིས་བྱང་
ཆུབ་རྡོ་ རྗེའི་འདྲ་ཞལ། མདུན་གཡོན་དུ་བཞུགས་པའི་དང་པོར་ལྷ་ཆེན་
འཛམ་གླིང་རྒྱན་གྱི་བཟོ་ཕུད་དུ་བཞེངས་པའི་བདག་ ཅག་ གི་ སྟོན་པའི་སྣང་་
བརྙན་རིན་པོ་ཆེ། དེ་འོག་རྒྱལ་དབང་བཅུ་གསུམ་པ་བདུད་འདུལ་རྡོ་རྗེ་དང་།
བཅུ་བཞི་ཐེག་མཆོག་རྡོ་རྗེ་གཉིས་ཀྱི་འདྲ་སྐུ་རིན་པོ་ཆེས་གཙོས་སྐུ་གསུང་ཐུགས་
རྟེན་བྱིན་ཅན་མཐའ་ཡས་པ་དང་། རྗེ་ཀརྨ་པཀྵིའི་ཕྱག་མཚན་རྡོ་རྗེ་དང་དྲིལ་
བུ། གྲུབ་ཐོབ་ཁམས་པ་མི་གསུམ་གྱི་གསོལ་ཐབ་ཀྱི་ཐབ་རྡོར་རྫུ་འཕྲུལ་གྱི་ཕྱག་
རྗེས་གཟན་ལྟར་དོད་པ། རྟེན་གྱི་བཀའ་སྲུང་འདོད་ཁམས་བདག་མོ་རང་
བྱུང་མའི་སྐུ་འབག་མཇིང་ཡོན་མར་ གྲགས་པ་ བཞེངས་ སྟབས་ སུ་ ཞལ་ནམ་་་
མཁར་ཅུང་ཕྱོགས་པ་གྲུབ་ཆེན་ཀརྨ་པཀྵི་ཉིད་ཀྱིས་རབ་གནས་ཕོག་ཅིང་ཤིན་ཏུ་
བཀའ་གཉན་པ་བཅས་གངས་ཅན་ཕན་བདེའི་བཙས་སུ་གྲུབ་པའི་རྟེན་མཆོག་
བསམ་གྱིས་མི་ཁྱབ་པ་རྣམས་བཞུགས་སོ། །
ལྷ་ཆེན་ནང་གི་མཆོད་ཆ་དང་སྤྱན་གཟིགས་ནི། དབུ་ཐོག་ཏུ་གཏེར་
མར་གྲགས་པའི་གོས་མཁའ་འགྲོ་བཀྲས་བཏགོས་ཀྱི་བླ་བྲེ་ཤིན་ཏུ་ཆེ་བ་ལ་གསེར་
གྱི་གཡེར་ཆེན་བརྒྱད་ཀྱིས་འཕྱངས་འཁྲུལ་དུ་བརྒྱན་པ་དང༌། གཞན་ཡང་ཀ་



འཕན། ཕྱེ་ཕུར། རྒྱལ་མཚན་སོགས་མཆོད་རྫས་གསར་རྙིང་ལེགས་ཞེར་
བརྗེ་ལེན་དུ་མ་དང་། མདུན་གྱི་ཏིང་ཁྲིའི་སྟེང་དུ་རྒྱ་དངུལ་གྱི་མཆོད་ཀོང་
མར་ཁལ་གསུམ་འགྲོ་བ་དང་། ཟླ་ཐུབ་མ་ཞེས་པའི་དངུལ་ ཀོང་མདོང་་་་
གཟུགས་མ་དང༌། ཟླ་ཕྱེད་མ་ཞུ་བའི་དངུལ་ཀོང་ནས་འདྲ་མ་བཅས་དབྱིབས་
འདྲ་མིན་ཉི་ ཤུ་སྐོར་དང་། དངུལ་གྱི་ཆུ་ཏིང་རེར་ཆུ་བན་གང་རེ་འགྲོ་བས་
གཙོས་རྒྱལ་དབང་སྐུ་ཕྲེང་རིམ་བྱོན་ནས་སྦྱོར་འཇགས་མཛད་པའི་ཆུ་ཏིང་ཆེ་
འབྲིང་བདུན་ཚར་མང་པོ་དང༌། རྒྱུ་དངུལ་གྱི་མཎྜལ་ས་གཞི་ལ་འབྲུ་འབོ་དོ་
ཙམ་འགྲོ་བ། དེའི་སྟེང་ས་གཞི་གོང་མ་ལ་རྒྱ་དངུལ་གྱི་གླིང་བཞི་གླིང་ཕྲན་རི་
རབ་དབུ་རྩེའི་རྒྱ་ཕིབས་དང་བཅས་པ་བློས་བླངས་ཀྱི་གཟུགས་སུ་བཀོད་པ་ཁྱད་
པར་དུ་འཕགས་པ་དང་། དུང་དཀར་མགོ་དགུ་ཡོད་པ་གཅིག ( འདི་རྗེ་དུས་
མཁྱེན་གྱི་སྦྱིན་བདག་མོན་གྱི་རྒྱལ་པོ་ག་ཐུང་གི་བརྒྱུད་པ་རྒྱ་གར་མི་སྡེ་ཁྲི་ཕྲག་ཁ་
ཤས་ཀྱི་བདག་པོ་མོན་རྒྱལ་པོ་དོན་གྲུབ་ལ་རྗེ་བདུན་པ་ཆེན་པོས་བཀའ་ཤོག་
བསྩལ་ནས་ཁྱོད་ལ་དུང་དཀར་མགོ་དགུ་མ་ཞིག་ཡོད་པས་དེ་འབུལ་དགོས་པའི་
ལུང་གནང་བ་ལ་ནུར་རྗེ་རྒྱལ་པོས་མངོན་པར་མཁྱེན་པའི་ཡེ་ཤེས་ལ་ཧ་ལས་
དད་པ་རབ་ཏུ་བསྐྱེད་ནས་ཆེད་དུ་འབུལ་བ་ལ་བཅར་ནས་ཕུལ་བར་གསལ་བ་
དེ་ཡིན་ནམ་སྙམས)འདིའི་གསུང་ཐོས་ཚད་ངན་སོང་ལས་གྲོལ་བར་ཞེས་པའི་
བྱིན་རླབས་ཅན་བཅས་རྣམས་བཞུགས།
བཞི་བ། འདུ་ཁང་ཆེན་མོའི་ཐོག་བརྩེགསགཉིས་པར་སེང་གེ་ཤར་ནུབ་དང་།
སྲུང་བྱ་ཁང་སོགས་གཟིམ་ཆུང་ཁག་དང་། རྩེ་པར་ཁང་
ཆེན་མོ་བཅས་ཀྱི་རྟེན་དང་བརྟེན་པའི་སྐོར། །
འདུ་ཁང་ཆེན་མོའི་ནུབ་ཏུ་ཇ་སྒོ་ནུབ་ལྟ་ཉིས་ཧྲལ་རུ་མེ་པད་ཆོས་མཛོ་
དཀྲི་ལྕགས་ཤན་སྒོ་འབོར་ཨ་ལུང་བཅས་དངུལ་ཚགས་མ་རང་འགྲིགས་ཀྱི་ཕྱིར་
57



ཐོན་པའི་ནུབ་ཏུ་རྡོ་སྐས་སིའུ་བདུན་བབས་ཏེ་ཕྱག་ཁང གི་མཐོང་འཁོར་མཐིལ་
ནས་སྒོ་ཉིས་ཧྲལ་བརྒྱུད་ཚོགས་ཆེན་གྱི་རུང་ཁང་ནས་ཇ་ཐུག་འདྲེན་ལམ་ཡོད་པ་
དང༌། འདུ་ཁང་ཇ་སྒོ་ཐོན་ནས་བྱང་དུ་ཁ་ལྟས་ཏེ (མཚུར་ཕུའི་རྡོ་སྐས་རིང་
མོ) ཞེས་པ་སིའུ་སུམ་བཅུ་རྩ་ལྔ་ཙམ་འཛེགས་པའི་ ཤར་དུ་འདུ་ཁང་གི་སེང་
གཡབ་མཐོང་འཁོར་བར་ཁྱམས་གཡབ་འཁོར་ཅན་ལྕམ་གཞོག་ ཀ་བ་བདུན་
ཡོད་པའི་ཤར་རྒྱུད་དུ“སེང་གེ་” ཤར་གྱི་གཟིམ་ཆུང་སྒོ་ནུབ་ལྟ། རུ་མེ་པད་
ཆོས་མཛོ་དཀྲི་ལྕགས་ ཤན་སྒོ་འབོར་ ཨ་ལུང་བཅས་གསེར་ཚགས་མའི་ནང་།
མདོར་ཞབས་ཕྱི་ཁང་དང༌། སྦུག་ཏུ་ཞལ་ཁྲ་གླིང་བཞི་བླ་གཡེར་དུ་བསྟན་པའི་
གཟིམ་ཆུང་ཀ་གཉིས་མ་ལ་ཕྱག་སྒམ། མཆོད་ཤོམ། སྐུ་གསུང་ཐུགས་རྟེན་
སོགས་གཟིམ་ཆུང་གི་སྒྲིག་ཆས་ཆ་ཚང་དང་། དེའི་བྱང་དུ་སྒོ་ ལྷོ་ལྟ “ནང་
བྱང” ཞེས་པ། སྔར་བོད་དུ་ཕྱི་ནས་བཙན་འཛུལ་དམག་འཁྲུགས་གལ་ཆེ་
བྱུང་བའི་སྐབས་སུ་གཞུང་གི་བཀའ་དོན་དགོན་སྡེ་ཁག་ནས་སེར་དམག་དང་
རང་ཁོངས་མི་སེར་ལ་འཁྲི་བའི་འདོན་དམག་གཏོང་དགོས་སྐབས་འཁུར་རྒྱུའི་
གོ་ལག་སྣ་ཚོགས་ཡོད་པའི་གོ་མཛོད་ཁང་ཀ་བ་གཉིས། ཁྱམས་ཀྱི་དབུས་་
ལྕགས་ཁྲའི་སྒོ་ཐོད་དུ་གཟིམ་སྒོ་བྱང་ལྟ་རུ་མེ་པད་ཆོས་མཛོ་ཀྲི་ལྕགས་ཤན་སྒོ་
འབོར་བཅས་ལ་ཚགས་གསེར་བརྒྱན་པའི་ནང་ “བསྲུང་བྱ་ ཁང་” ཟེར་བའི་
རྒྱལ་བ་འཆམ་གཟིགས་གནང་ཡུལ་རབ་གསལ་ཀ་བ་བརྒྱད་ལ་ལྷོར་ཟུར་འཕྱོང་
རབ་གསལ་ཤེལ་གླིང་ཉི་ཤུ་ལ་གཟིགས་གདན་སྟག་ཁྲ་རང་འགྲིགས་ནང་རྟེན་
གསུམ་དང་རྒྱལ་བའི་དབང་པོའི་བཞུགས་ཁྲི་གསོལ་ལྕོག་སོགས་རང་འགྲིགས།
བར་ཁྱམས་ཀྱི་ནུབ་ཏུ“སེང་གེ་ནུབ”གོང་མ་མདོར་གསོལ་ཐབ་ཀ་བ་གཉིས་ཀྱི་
ས་དང་ཞབས་ཕྱི་ཁང་ལྕམ་ཁང་མ། སྦུག་ཏུ་གཟིམ་ཆུང་ཀ་གཉིས་མ་ཞལ་ཁྲ་
གླིང་བཞི་བླ་གཡེར་དུ་བསྟན་པའི་ནང་གཟིམ་ཆུང་གི་རྟེན་གསུམ་སྒྲིག་ཆས་ཆ་
ཚང་བ། འདུ་ཁང་སེང་གཡབ་ཞལ་ཁྲའི་ནུབ་འགྲམ་དུ་ཚོགས་བརྡ་གཏོང་



བྱེད་ཀྱི་འཁར་རྔ་ཁང་། དེ་ནས་བྱང་རྒྱུད་དུ་རྡོ་སྐས་སིའུ་གཉིས་འཛེགས་ཏེ་
འདུ་ཁང་གི་སེང་གཡབ་རྒྱབ་ཏུ་སྒོ་ཁང་རྟ་བབས་ཅུང་ཟད་ཡོད་པའི་གཡས་
གཡོན་དུ་ཀུན་འཁོར་སོགས་ལྡེབས་བྲིས་ངོ་མཚར་ཅན་གྱིས་ སྤུས་ པའི་ནང་་་་
གཟིམ་སྒོ་ཉིས་ཧྲལ་པད་ཆོས་མཛོ་དཀྲི་སྒོ་འབོར་ཨ་ལུང་སོགས་དངུལ་ཚགས་མ་
ལྷོར་བསྟན་པའི་ནང་དུ《སྟེང་པར་ཁང་》ཞེས་པ་སྒར་ཆེན་གྱི་གཏེར་མཛོད་
པར་ཁང་ཀ་ཐུང་བཅུ་གཉིས་དང་། དཀར་གསལ་སེང་གཡབ་ཅན་ཀ་རིང་
གཉིས་ཀྱི་ས་ལ། ནང་བཞུགས་སྐུ་རྟེན་གསེར་ཟངས་ལས་གྲུབ་པའི་གུ་རུ་སྣང་
སྲིད་ཟིལ་གནོན་གྱི་སྐུ་མི་ཚད་ཙམ་དང་། སྐུ་རྒྱུ་དང་སྐུ་ཚད་གོང་མཚུངས་ཀྱི་
རྗེ་བཙུན་སྒྲོལ་ལྗང་གི་སྐུ་གཅིག ཐུགས་རྟེན་དུ་དངུལ་གྱི་བྱང་ཆུབ་མཆོད་
རྟེན་མི་ཚད་ཙམ་བཅས་དང་། འཁོར་ཡུག་གི་ཀུན་དགའ་རྭ་བའི་ནང་རིན་
ཆེན་གཏེར་མཛོད་ཆེན་མོའི་ཤིང་པར་ངོ་གྲངས(28609) ལ་པོད( 63) ཡོད་
པ་ཆ་ཚང་དང༌། རྗེ་རང་བྱུང་རྡོ་རྗེས་མཛད་པའི་ཟབ་མོ་ནང་དོན། སྙིང་པོ་
རྟེན་པ། རྣམ་ཤེས་ཡེ་ཤེས་འབྱེད་བཅས《རང་བྱུང་རྡོ་རྗེའི་གཞུང་གསུམ»ལ་
རྗེ་ཉིད་ཀྱི་རང་འགྲེལ་མཛད་པ། རྒྱུད་རྟག་གཉིས་དང་། རྒྱུད་བླ་མ་གཉིས་
ཀྱི་འགྲེལ་པ། རྗེ་རང་བྱུང་ཞབས་ནས་མཛད་པ་བཅས་ནང་རྟག་རྒྱུད་གསུམ་
སྐོར་གསུང་པོད་མང་པོ་དང༌། ཀླུ་སྒྲུབ་དགོངས་འགྲེལ། ཆོས་དབྱིངས་སྟོད་
འགྲེལ་དང༌། (འདི་ལ་ཆོས་ཀྱི་དབྱིངས་སུ་བསྟོད་པ་དང་། སེམས་ཀྱི་རྡོ་
རྗེར་བསྟོད་པ། དོན་དམ་པར་བསྟོད་པ་གསུམ་ཡོད) ཕལེ་ཆེན་ཞིང་བསྟོད་
ཀྱི་བསྟན་བཅོས་དང་། སྐྱེས་རབས་སོ་བཞིའི་ཆ་ལག་ སྐྱེས་ རབས་བརྒྱ་པ།
མཛད་པ་བཅུ་གཉིས་ཀྱི་རྣམ་ཐར། ཆོས་འབྱུང་བསྟན་པའི་པད་མོ་རྒྱས་པའི་
ཉིན་བྱེད། བྱང་སེམས་རྒྱལ་ཡེའི་རྣམ་ཐར། (འདི་རྗེ་ཀརྨ་པཀྵིའི་གསོལ་ཇ་
པ་ཕྱིས་ཇོ་ནང་གི་གདན་ས་མཛད) དགུང་ལོ ( 43) པ་རབ་བྱུང་ལྔ་པའི་ས་རྟ
(1318)ལོར་བརྩམས་གནང་བའི་བོད་ཀྱི་རིས་མེད་ཡེ་མཁྱེན་ཀུན་གྱི་སོམ་
59



ཉིའི་དྲ་བ་ཆོད་ཅིང་གཞི་འཛིན་སའི་རྩིས་གཞུང་ཀུན་ལས་བཏུས་པ་སོགས་་
འགྲན་ཟླ་དང་བྲལ་བའི་བསྟན་བཅོས་པོད་སུམ་ཅུ་སོ་དྲུག་ཡོད། རྒྱུད་རྟག་
གཉིས་ཀྱི་འགྲེལ་པ་རིན་ཆེན་རྒྱུན་ཁྲབ་ཞེས་པ་བླ་མ་རྔོག་པས་མཛད་པ་གངས་
ཅན་ན་གྲགས་ཆེ་བ་གཅིག་ཞྭ་དམར་སྐུ་ཕྲེང་ལྔ་པ་དཀོན་མཆོག་ཡན་ལག་གིས་
མཛད་པའི་ཟབ་མོ་ནང་དོན་གྱི་སྟོང་ཐུན། རྒྱལ་བ་རྒྱ་མཚོའི་གཞུང་རྗེ་མཐོང་
བ་དོན་ལྡན་གྱི་གསུང་དང༌། ཆགས་མེད་ར་ག་ཨ་སྱེས་མཛད་པའི་རྒྱལ་རྒྱམ་
ལྷ་དགུའི་ཁྲིད་ཡིག་ལེ་ཚན་དགུ ཆགས་མེད་ཀྱིས་མཛད་པའི་རྒྱལ་རྒྱམ་ལྷ་
དགུའི་འབྲུ་འགྲེལ་པོད་ཆེན་གཅིག རྒྱལ་རྒྱམ་ལྷ་ལྔའི་ཁྲིད་ཡིག་ལེ་ཚན་དྲུག
རྒྱལ་བ་རྒྱ་མཚོའི་སྦྱང་ཆོག་ཞྭ་དམར་དཀོན་མཆོག་ཡན་ལག་གི་གསུང་། འབེ་
ལོ་ཙཱ་བ་ཚེ་དབང་ཀུན་ཁྱབ་ཀྱི་གསུང༌། རྒྱལ་རྒྱམ་ལྷ་དགུའི་ཁྲིད་ཡིག བདེ་
མཆོག་སྒྲུབ་ཐབས་དཔར་རིང་རྗེ་མི་བསྐྱོད་རྡོ་རྗེའི་གསུང་། འདིའི་ཁྲིད་ཡིག་
ཚོགས་བཅད་མ་ཆགས་མེད་ཀྱི་གསུང་།། བདེ་མཆོག་གི་ཁྲིད་ཡིག་འབེ་ལོ་ཙཱ་བ་
ཚེ་དབང་ཀུན་ཁྱབ་ཀྱི་གསུང་། ཕག་མོའི་སྒྲུབ་ཐབས་ཀྱི་ཆོ་ག་རྗེ་མཐོང་བ་
དོན་ལྡན་གྱི་གསུང༌། ཕག་མོའི་འདོན་སྒོམ་སྦྲགས་མ་དཔའ་བོ་གཙུག་ལག་རྒྱ་
མཚོའི་གསུང་། ཕག་མོའི་རྣམ་བཤད་བསྡུས་པ་དཔའ་བོ་གཙུག་ལག་ཕྲེང་
བའི་གསུང༌། ཕག་མོའི་རྣམ་བཤད་རྒྱས་པ་དཔའ་བོ་གཙུག་ལག་ཕྲེང་བའི་
གསུང་ཤོག་ལྡེབ་ལྔ་བརྒྱ་ཙམ། ཀུན་རིག་གི་ཆོ་ག་རྗེ་མི་བསྐྱོད་རྡོ་རྗེའི་གསུང་།
ཤེར་ ཕྱིན་ འགྲེལ་ པ་ རྗེ་ བཙུན་ ངལ་ གསོ་ དང༌། གདམས་ ཁྲིད་ མན་ ངག
གཞུང་ལྔའི་འགྲེལ་ཆེན་བཅས་པོད་གསུམ་རྗེ་མི་བསྐྱོད་རྡོ་རྗེའི་གསུང༌། ཀུན་
རིག་གི་རྣམ་བཤད་འབེ་ལོ་ཙཱ་བ་ཚེ་དབང་ཀུན་ཁྱབ་ཀྱི་གསུང་། ཡང་ཀུན་
རིག་གི་རྣམ་བཤད་ཞྭ་དམར་དྲུག་པ་ཆོས་ཀྱི་དབང་ཕྱུག་གི་གསུང་། ཀུན་རིག་
གི་རྣམ་བཤད་རྒྱས་པ་འཇམ་མགོན་བློ་གྲོས་མཐའ་ཡས་ཀྱི་གསུང་། མགོན་པོ་
མི་འཁྲུག་པའི་ཆོ་ག་ཞྭ་དམར་དྲུག་པ་ཆོས་ཀྱི་དབང་ཕྱུག་གི་གསུང་། དེའི་
60



རྣམ་བཤད་འབེ་ལོ་ཙཱ་བ་ཚེ་དབང་ཀུན་ཁྱབ་ཀྱི་གསུང་། ཡང་མི་འཁྲུག་པའི་
རྣམ་བཤད་རྒྱས་པ་འཇམ་མགོན་བློ་གྲོས་མཐའ་ཡས་ཀྱི་གསུང་། དེའི་རོ་་
བསྲེག་གི་ཆོ་ག་ཞྭ་དམར་དྲུག་པ་ཆོས་ཀྱི་དབང་ཕྱུག་གི་གསུང་། མགོན་པོའི་
སྐང་གསོ་པར་རིང་ལེ་ཚན་གསུམ། རྗེ་མཐོང་བ་དོན་ལྡན་གྱི་གསུང་ལ་ཞྭ་
དམར་ དཀོན་ མཆོག་ ཡན་ ལག་ གིས་ ཅུང་ ཟད་ བསྡུས་ པ་ སྡང་ བ་རྣམ་ བསྲེག
སྲུང་འཁོར་ཞྭ་དམར་དཀོན་མཆོག་ཡན་ལག་གི་གསུང་། དྲང་སྲོང་ལོ་དྲིལ་གྱི་
བཟློག་པ་སི་ཏུ་ཆོས་ཀྱི་འབྱུང་གནས་ཀྱི་གསུང་། བླ་མ་བརྒྱུད་པའི་གསོལ་
འདེབས་ཀུན་མཁྱེན་སི་ཏུ་ཆོས་ཀྱི་འབྱུང་གནས་ཀྱི་གསུང་། མགོན་པོའི་དགྲ་
མཆོད་རྒྱས་པ་རྒྱལ་ཚབ་གྲགས་པ་མཆོག་དབྱངས་ཀྱི་གསུང་། མགོན་པོའི་
ཕུར་ཆོག་ཀུན་མཁྱེན་ཆོས་ཀྱི་འབྱུང་གནས་ཀྱི་གསུང་། དགྲ་མཆོད་སྡུས་པ་
དགྲ་བགེགས་ཚར་གཅོད་མ་གཡེལ་མ་ཆགས་མེད་ཀྱི་གསུང༌། མ་མོའི་འཁྲུག་
སྐོང་སྟག་གཤམ་ནུས་ལྡན་རྡོ་རྗེའི་གཏེར་བྱོན། མགོན་པོའི་ཁྲིད་ཡིག་རྒྱས་པ་
རྒྱལ་མཆོག་བཅོ་ལྔ་པའི་གསུང་མགོན་པོའི་སྟོད་ལས་ཀྱི་ཁྲིད་ཡིག་འབེ་ལོ་ཙཱ་བ་
ཚེ་དབང་ཀུན་ཁྱབ་ཀྱི་གསུང་། མགོན་པོའི་བརྟན་བཞུགས་ཀྱི་ཆོ་ག་འཇམ་
མགོན་བློ་གྲོས་མཐའ་ཡས་ཀྱི་གསུང་། མགོན་པོའི་མཚལ་འབྲིང་། མགོན་
པོའི་རྒྱུན་འཁྱེར་བསྡུས་པ་གཏོར་བརྔོས་མཁའ་དབྱིངས་མ་རྗེ་བཅུ་བཞི་པའི་
གསུང་། སྨད་ལས་ཀྱི་ཟིན་བྲིས་སྔགས་ནག་ཁ་ཡི་ཧོ་གཏམ་འབེ་ལོ་ཙཱ་བ་ཚེ་
དབང་ཀུན་ཁྱབ་ཀྱི་གསུང༌། སྲུང་འཁོར་ཡིག་ཆུང་གི་ཁྲིད་ཡིག་ཀུན་མཁྱེན་
ཆོས་ཀྱི་འབྱུང་གནས་ཀྱི་གསུང་། རྒྱལ་དབང་བདུན་པ་ཆོས་གྲགས་རྒྱ་མཚོའི་
གསུང་ཚད་མ་རིག་གཞུང་རྒྱ་མཚོ (ཚད་མའི་བསྟན་བཅོས་འདི་འཕགས་ཡུལ་
ལའང་སྔར་མ་གྲགས་པ། རྒྱ་གཞུང་གང་ལ་ཡང་མ་གཏོད་པའི་ངོ་མཚར་ཁྱད་
ཆོས་ཀྱི་རང་བཞིན་ལྡན་པ་ཞིག་ཡིན་པ་དཔའ་བོ་གཙུག་ལག་ཕྲེང་བས་གསུང་)
མངོན་པ་གོང་འོག་གཉིས་ཀྱི་རྩ་བ་དང་འགྲེལ་པ་པོད་གཉིས། འདུལ་བའི་
61



གཞི་གསུམ་གྱི་ཆོ་ག འདུལ་བའི་ཆོ་ག་རྗེ་ཀརྨ་འཕྲིན་ལས་ཀྱི་གསུང་། རང་
སྟོང་གཞན་སྟོང་མི་འགལ་བར་སྟོན་པའི་གཞུང་རྗེ་ཀརྨ་འཕྲིན་ལས་ཀྱི་གསུང་།
གསོ་སྦྱོང་གི་ཆོ་ག་རྒྱལ་དབང་བཅུ་བཞི་པ་ཐེག་མཆོག་རྡོ་རྗེའི་གསུང་། གསོ་
སྦྱོང་ གི་ ཆོ་ ག་ སི་ ཏུ་ པདྨ་ཉིན་བྱེད་ཀྱི་ གསུང་། ཀར་ གླིང་ ཞི་ ཁྲོ་ ཆ་ ཚང་།
གསོལ་ ཁ་དམ་ཅན་དགྱེས་རོལ་འཇམ་མགོན་བློ་གྲོས་མཐའ་ཡས་ཀྱི་གསུང་།
སྐང་བ་མཉེས་པ་གསུམ་ལྡན་འཇམ་མགོན་བློ་གྲོས་མཐའ་ཡས་ཀྱི་གསུང་། རྟ་
ལྷའི་གསོལ་མཆོད་ཆགས་མེད་ཀྱི་གསུང་། གཟའ་ཡི་གསོལ་མཆོད་ཆགས་་
མེད་ཀྱི་གསུང་། རྨ་ཆེན་སྤོམ་རའི་གསོལ་མཆོད་རྫི་སྒར་རྡོ་རྗེ་གྲགས་པའི་
གསུང་། རྡོ་རྗེ་དྲག་བཙན་གྱི་གསོལ་མཆོད་ཀ་ཐོག་རིག་འཛིན་ཚེ་དབང་
ནོར་བུའི་གསུང་། གཉེན་ཆེན་ཐང་ལྷའི་གསོལ་ཁ་ཆགས་མེད་ཀྱི་གསུང་།
གེ་སར་ཞི་དྲག་གཉིས་ཀྱི་གསོལ་ཁ་རྗེ་བཅུ་བཞི་པ་ཐེག་མཆོག་རྡོ་རྗེའི་གསུང་།
ས་ཕྱི་མེ་ཏྲིའི་གསོལ་མཆོད་ཞྭ་དམར་ཆོས་ཀྱི་དོན་གྲུབ་ཀྱི་གསུང་། གྱུང་བཙན་
གྱི་གསོལ་མཆོད་བསྡུས་པ་རྒྱལ་དབང་བཅུ་གསུམ་པའི་གསུང་། ལྷ་མགྲོན་
རྒྱས་པའི་གསོལ་མཆོད་རྣམས་དང་། ལྷ་མགྲོན་བསྡུས་པའི་གསོལ་མཆོད།
ཨ་ཕྱི་ཆོས་ཀྱི་སྒྲོལ་མའི་གསོལ་མཆོད་འབྲི་གུང་ཆོས་ཀྱི་གྲགས་པའི་གསུང་། ཚེ་
རིང་མའི་མཆོད་གཏོར་ཞྭ་དམར་དཀོན་མཆོག་ཡན་ལག་གི་གསུང་། ཚེ་རིང་
མའི་སྐང་བ་ཀུན་མཁྱེན་ཆོས་ཀྱི་འབྱུང་གནས་ཀྱི་གསུང་། ཚེ་རིང་མའི་གཡང་
འགུགས་ཀྱི་ཆོ་ག་འཇམ་མགོན་བློ་གྲོས་མཐའ་ཡས་ཀྱི་གསུང་། ཆགས་མེད་ཀྱི་
གནམ་ཆོས་འོད་ཆོག་གི་གཞུང་ཆ་ཚང་པར་ཤིང་ཆ་གཉིས། ཐར་པ་ཆེན་པོའི་
མདོ། དེའི་ཐར་ཆོག་འཇམ་མགོན་བློ་གྲོས་མཐའ་ཡས་ཀྱི་གསུང་། ཐར་
ཆོག་དང་སྨན་བླའི་མདོ་ཆོག་གཉིས་ཀྱི་གནས་འདྲེན་འཇམ་མགོན་བློ་གྲོས་་་་
མཐའ་ཡས་ཀྱི་གསུང་། སྟག་གཤམ་ནུས་ལྡན་རྡོ་རྗེའི་གཏེར་བྱོན་འོད་ཆོག་ཆ་
ཚང་། ཆོས་རྗེ་གླིང་པའི་གཏེར་བྱོན་བླ་མ་རིགས་འཛིན་ཆ་ཚང་། ཆོས་གླིང་



ཕུར་པ་ཆ་ཚང་། ཆོས་གླིང་གཏེར་བྱོན་གུར་དྲག གཏེར་ཆེན་མཆོག་གྱུར་
བདེ་ཆེན་གླིང་པའི་གཟབ་གཏེར་གཟབ་བདུན་ཕུར་པ་ཆ་ཚང་། ཐུགས་སྒྲུབ་
བར་ཆད་ཀུན་སེལ་འཕྲིན་ལས་རྒྱས་པ། འཕྲིན་ལས་འབྲིང་པོ། འཕྲིན་ལས་
སྙིང་པོའམ་འཕྲིན་ལས་བསྡུས་པ། གཏེར་གསར་ཚེ་རིང་མ། དམ་ཅན་སྤྱི་
གཏོར། ཐུགས་སྒྲུབ་ཡིད་བཞིན་ནོར་བུ། དེ་ ཡི་ འཕྲིན་ལས་འབྲིང་ བ།
བཙན་རྒོད་རོལ་པ་སྐྱ་བདུན་གྱི་གསོལ་མཆོད། ཚེ་སྒྲུབ་ཐབས་ཤེས་ཁ་སྦྱོར།
ཚེ་སྒྲུབ་གསང་བ་འདུས་པ། བླ་སླུ་བཅུ་གསུམ། དེ་ཡི་འཆི་སླུ། འཆི་སླུ་
བསྡུས་པ། བརྒྱ་བཞིའི་ཆོ་ག་བཅས་ཆགས་མེད་གསུང་། གནམ་ཆོས་ཞི་བ་
དཀར་བླུགས་ཆགས་མེད་གསུང་། གནམ་ཆོས་ལས་ཧུར་དྲག་མོ་ལ་སྐེག་་་
བཟློག་རྣམ་དགུའི་ཕྱག་ལེན་གཏན་ལ་ཕབས་པ་རཱ་ག་ཨ་སྱས་གསུང་། རྒྱུད་སྡེ་
སྤྱིའི་ སྦྱིན་བསྲེག་ མི་ བསྐྱོད་ རྡོ་ རྗེའི་ གསུང་། བཀའ་ རྒྱུད་ སེར་ ཕྲེང་ དང་།
ཀརྨ་པའི་རྣམ་ཐར་རིན་ཆེན་ཕྲེང་བ། གདན་ས་གསུམ་གྱི་མཁས་པ་རྣམས་ལ་
བསྩལ་བའི་ཕར་ཕྱིན་གྱི་འགྲེལ་པ་བཅས་པོད་གསུམ་རྗེ་མི་བསྐྱོད་རྡོ་རྗེའི་གསུང་།
སྒྲོལ་ དཀར་ དངོས་ གྲུབ་ ཀུན་སྩོལ་ རྒྱལ་ དབང་ ཐེག་ མཆོག་ རྡོ་ རྗེའི་ གསུང་།
ཕག་མོ་བམ་བསྐྱེད་མ་རྒྱལ་ཚབ་གྲགས་པ་དོན་གྲུབ་ཀྱི་གསུང་། གསེར་སྐྱེམ་རྩ་
གསུམ་ཀུན་འདུས་རྗེ་བཅུ་གཉིས་པའི་གསུང༌། ལྷ་མོའི་གསེར་སྐྱེམ་རྗེ་བཅུ་
བཞི་པའི་གསུང་། མ་མགོན་མགར་གསུམ་གྱི་ཀ་བསྟོད་ལ། མགོན་པོའི་ཀ་
བསྟོད་རྗེ་བཅོ་ལྔ་པའི་གསུང་། ལྷ་མོ་དང་དམ་ཅན་གྱི་ཀ་བསྟོད་རྗེ་དཔོན་
ཆོས་དབང་སྤྲུལ་སྐུའི་གསུང་། རྗེ་མར་པ་ལོ་ཙཱ་བ་ཆེན་པོའི་ཕྱི་ནང་གསང་
གསུམ་གྱི་བླ་སྒྲུབ་འཇམ་མགོན་བློ་གྲོས་མཐའ་ཡས་ཀྱི་གསུང། རྗེ་མི་ལའི་བླ་
སྒྲུབ་འཇམ་མགོན་བློ་གྲོས་མཐའ་ཡས་ཀྱི་གསུང་། རྗེ་དྭགས་པོའི་བླ་སྒྲུབ་་
མཁན་ཆེན་ཟླ་བཟང་རིན་པོ་ཆེའི་དག་སྣང་དུ་བྱུང་བ་འཇམ་མགོན་བློ་གྲོས་
མཐའ་ཡས་ཀྱི་གསུང་། གོང་མ་རྣམ་གསུམ་གྱི་གསོལ་འདེབས་འཇམ་མགོན་



བློ་གྲོས་མཐའ་ཡས་ཀྱི་གསུང་། བླ་མ་མཆོད་པ་ཡིད་བཞིན་མཆོག་སྩོལ་རྒྱལ་
དབང་ཐེག་མཆོག་རྡོ་རྗེའི་གསུང༌། རྒྱལ་དབང་བཅོ་ལྔ་པའི་བླ་མ་མཆོད་པ་བི་
རི་ མཁྱེན་ བརྩེའི་ གསུང་། གཅོད་ ཀྱི་ ཚོགས་ ལས་ ཡོན་ ཏན་ ཀུན་ འབྱུང་།
ལུས་སྦྱིན་མུ་ཏིག་ཕྲེང་བ། གཅོད་ཀྱི་ཁྲིད་ཡིག་ཤེལ་དཀར་མེ་ལོང་ཟུར་མད་
བསྟན་འཛིན་གྱི་གསུང་། གཅོད་ཀྱི་ཁྲིད་ཡིག་ཀུན་དགའི་སྐྱེ་ཚལ་འཇམ་་་་
མགོན་བློ་གྲོས་མཐའ་ཡས་ཀྱི་གསུང་། གཅོད་ཀྱི་ཚོགས་ལས་རིན་ཆེན་ཕྲེང་བ་
ཆགས་མེད་གསུང་། གཅོད་ཀྱི་ལས་ཚོགས་ཆ་ལག་བཅོ་བརྒྱད་ཆགས་མེད་
གསུང་། རྗེ་དགུ་པ་དབང་ཕྱུག་རྡོ་རྗེའི་གཅིག་ཤེས་ཀུན་གྲོལ། ཞི་ཕྲེང་དྲག་
ཕྲེང་། དབང་བཤད་རབ་འབྱམས་མ་ཚེ་དབང་ཀུན་ཁྱབ་ཀྱི་གསུང་། སྒྲོལ་
ཆོག་རྒྱས་པ་ཀ་ཐོག་རིགས་འཛིན་ཚེ་དབང་ནོར་བུའི་གསུང་། དཀོན་་་་
མཆོག་སྤྱི་འདུད་རྒྱལ་དབང་བཅུ་བཞི་པས་སྒྲིགས་ཕྱོགས་གནང་བ། ལྟུང་
བཤགས་ཆོ་ག་ཆགས་མེད་ཀྱི་གསུང་། རི་ཆོས། རྒྱབ་ཆོས། ཡང་ཆོས་
བཅས་པ་ཁག་གསུམ་ཆགས་མེད་ཀྱི་གསུང་། མཆོག་གླིང་གཏེར་བྱོན་ངན་
སོང་དོང་དཀྲུག་འཇམ་མགོན་བློ་གྲོས་མཐའ་ཡས་ཀྱི་གསུང་། འཁོར་བ་དོང་
དཀྲུག་མཆོག་གླིང་གཏེར་ཆེན་ཉིད་ཀྱི་གསུང༌། སྙུང་གནས་ཀྱི་ཆོ་ག་འཇམ་
མགོན་བློ་གྲོས་མཐའ་ཡས་ཀྱི་གསུང་ དེ་ཡི་དབང་ཆོག་ཕན་ཡོན་སྐལ་ལྡན་
ངལ་གསོ་ལག་ལེན་གསེར་སྡོང་གཡུ་ཡི་ཁྲ་ཚོམ་རྣམས་འཇམ་མགོན་བློ་གྲོས་
མཐའ་ཡས་ཀྱི་གསུང་། གནས་བསྟན་བཅུ་དྲུག་གི་ཆོ་ག་རྒྱས་པ་ སི་ ཏུ་པདྨ་
ཉིན་བྱེད་དབང་པོའི་གསུང་། སྙུང་གནས་ཀྱི་ཆོ་ག་རྒྱལ་དབང་བཅུ་བཞི་པའི་
གསུང་། སྙུང་གནས་ཀྱི་ཆོ་ག་བསྡུས་པ་ཆགས་མེད་ཀྱི་གསུང་། སྙུང་གནས་
ཀྱི་ཆོ་ག་དཔལ་སྤུངས་མཁན་ཆེན་བཀྲིས་འོད་ཟེར་གྱི་གསུང་། རྗེ་ཀརྨ་དུས་
གསུམ་མཁྱེན་པ་ནས་བཟུང་རྗེ་བཅུ་བཞི་པ་ཐེག་མཆོག་རྡོ་རྗེ་བར་གྱི་རྣམ་ཐར་
ཕྱོགས་བསྡུས་སྨན་སྡོང་མཚམས་པ་ ཀརྨ་ངེས་དོན་བསྟན་རྒྱས་ རིན་པོ་ཆེའི་་་
64



གསུང་། རི་ཆོས་མཚམས་ཀྱི་ཞལ་གདམས་སྨན་སྡོང་མཚམས་པའི་གསུང་།
སྒར་བསངས་རྒྱས་པ་ཡིད་བཞིན་དབང་རྒྱལ་ལ་སོགས་པའི་གཞུང་དང་འདོན་
བྱ་ཁག་གི་པར་ཤིང་ཞལ་བྱང་ངེས་པ་དང་མ་ངེས་པ་ཁྱོན་ཆེན་བཅས་པ་བྱུར་
ཁེངས་སུ་བཞུགས།།
ལྔ་བ། སྒར་ཆེན་མགོན་ཁང་ཆེན་མོའི་མ་ལག་དང་བཅས་
པའི་རྟེན་དང་བརྟེན་པའི་སྐོར།
དེ་ནས་བྱང་དུ་བྲག་ཤུར་བརྒྱུད་ལྕགས་སྐས་གསུམ་སྒྲིག་གི་འོག་ནས་ནུབ་
ཏུ་ཅུང་ཟད་ཕྱོགས་པའི་མགོན་ཁང་བར་ཁྱམས་ནས་བྱང་དུ་ཁ་བལྟས་ཏེ་རྡོ་སྐས་
སིའུ་གསུམ་འཛེགས་པའི་སྟེང་དུ་གཟིམ་སྒོ་ལྷོ་ལྟ་རུ་མེ་མཛོ་དཀྲི་སྒོ་འབོར་ལྕགས་
ཤན་རང་འགྲིགས་ནང་། སྒར་ཆེན་མགོན་ཁང་ཆེན་མོའི་མདོ་ཁྱམས་ གཡུ་
ཞལ་མཐིལ་ཞེས་པ་ལྕམ་ཁང་རིང་མོ་ཞིག་ལ་ཐོག་གི་བྲེས་མ་མདའ་གྲི་མདུང་
གསུམ་མེ་མདའ་བོད་མདའ་སོགས་མཚོན་ཆ་སྣ་ཚོགས་ཀྱིས་བྲེས་པ་ལ་སྤྱན་་
གཟིགས་སུ་ སྟག་གཟིག དྲེད་སོགས་ཀྱི་སོབས་སྣ་ཚོགས་ བཀལ་བ (འདི་་་
མགོན་ཁང་ཆེན་མོའི་རྒྱུན་གྱི་མཆོད་པ་བཞེངས་ས) དེའི་སྦུག་ཏུ་གཟིམ་སྒོ་ལྷོ་ལྟ་
རུ་མེ་ལྕགས་ཤན་སྒོ་འབོར་ཐམས་ཅད་ལ་མི་མགོ་སྐམ་རློན་དང་མི་ལྤགས་གཡང་
བཞི། དབང་སྣ་དྲག་ཞལ་སོགས་སྐྱི་གཡའ་བའི་ཚོན་རིས་དང་ཚགས་བཀྲོལ་
འབའ་ཞིག་བྱས་པའི་ནང་མགོན་ཁང་ཆེན་མོ་བདུད་དཔུང་ཟིལ་གནོན་ཀ་བ་
བཅུ་ཡི་ས་ལ་དཀར་གསལ་སེང་གཡབ་གནམ་ཁྲ་རང་འགྲིགས། དེའི་སྦུག་
ནུབ་ཏུ་སྒོ་ཤར་ལྟ་མགོན་ཁང་ལྡུམ་ཁང་མའི་ནང་། སྐུ་རྒྱུ་ཙནྡ་འབའ་ཞིག་
ལས་གྲུབ་པའི་མ་མགོན་ལྕམ་དྲལ་འཁོར་ལྔ་རྗེས་འབྲངས་དང་བཅས་པ་ཡོངས་
རྫོགས་ཀྱི་སྐུ། སྐུ་ཚད་ཕྲུ་རེ་ཙམ་བྱས་པ་ཆ་ཚང་བཞུགས་པའི་བཀའ་རྒྱ་མ།
རྒྱལ་དབང་སྐུ་ཕྲེང་རེའི་སྐུ་ཐོག་ཏུ་ཞལ་འབྱེད་ཐེངས་རེ་ལས་གནང་མི་ཆོག་པ་
65



ཤིན་ཏུ་བཀའ་གཉན་དམ་འབྱར་མ། དེའི་གཟིམ་སྒོའི་ཀླད་དུ་རྒྱལ་བ་གཡུང་
གི་ཕྱག་བཟོ་མགོན་པོ་བེར་ཅན་སེང་ཞལ་གྱི་ཞལ་འབག་བྱིན་ཅན་ཤིན་ཏུ་རྔམ་
པ་ཆེན་པོ་ཞིག་རྒྱུན་དུ་ཞལ་ཁེབས་མི་འབྱེད་པ། དེའི་བྱང་དུ་ཞལ་ཤར་དུ་
གཟིགས་ པའི་ མགོན་པོའི་ རྟེན་ སྒམ་ རྒྱུ་དངུལ་ལས་ གྲུབ་ པ་ སྒོ་ ཉིས་ ཧྲལ་ མ།
འཕངས་ལ་མདའ་ཚད་ཙམ་གྱི་ནང་དུ་ཡང་དངུལ་གྱི་འབྲལ་བམ་ཁྲུ་གང་སོར་
བཞི་ཙམ་བྱས་པའི་མདོངས་སུ་རྒྱལ་མཆོག་སྐུ་ཕྲེང་བཅོ་ལྔ་པའི་སྐབས་སུ་ཉག་
རོང་བུ་ ཤར་ཞེས་པ་དགེ་སྡིག་འདོར་ལེན་མི་ཤེས་ཤིང་སྡུག་རྩུབ་དང་དབང་
ཤུགས་རྒྱལ་ཁམས་ཡོངས་ལ་གྲགས་པ་དེས་མཐར་རྒྱལ་བའི་དབང་པོའི་དྲུང་དུ་
འགྱོད་བཤགས་སུ་ཕུལ་བའི་གོ་ལག་གྲས་ཀྱི་སྐེད་གྲིའི་ཤུབས་ཀྱི་ཐུར་མ་གསེར་
སྦྱངས་བརྡུངས་ཅན། བྱུ་རུའི་ཁྲ་ཚོམས་དང་བཅས་པ་དད་འབུལ་ཞུས་པ་
ལས་གྲུབ་པའི་གསེར་གྱི་མགུལ་གའི་ནང་བཞུགས་སུ་སྒར་ཆེན་ཆོས་གྲགས་རྒྱ་
མཚོའི་ཐུགས་དམ་གྱི་རྟེན་རྗེ་ཉིད་ལ་རང་བྱོན་དུ་ཞལ་གཟིགས་པའི་མགོན་པོ་
བེར་ཅན་གྱི་རྡོ་སྐུ་ནག་པོ“མེ་འབར་མ་” མགོན་ཁང་ཆེན་མོའི་རྟེན་གཙོ་ཡེ་ཤེས་
པ་དངོས་སུ་བཞུགས་པ་ལ། དེའི་ཕྱིར་ཕྱིས་རྒྱལ་མཆོག་སྐུ་ཕྲེང་བཅོ་ལྔ་པ་ཆེན་
པོས་སྐུ་རྒྱུ་འཇིམ་པ་ལས་གྲུབ་པའི་མགོན་པོ་བེར་ཅན་གྱི་སྐུ་ཐོ་གང་སོར་བཞི་
ཙམ་ བྱས་ པ་ ཤིན་ ཏུ་བྱོན་ལེགས་ པ་ ལ་ སྤོས་ ཤེལ་ ལས་ གྲུབ་ པའི་ སྤྱན་ དང་།
དབུའི་ཐོད་སྐམ་རྩེ་ཕྲན་སོགས་ཙནྡ་ལས་གྲུབ་པ་བྱིན་ཅན་གཅིག ( སྐུ་འདི་སྒར་
ཆེན་དགུ་གཏོར་ཆེན་མོའི་སྒྲུབ་ཞག་རིང་རྟེན་གྱི་གཙོ་བོར་འདུ་ཁང་གི་དབུས་སུ་
གདན་ཞུ་བྱེད་དགོས) དེའི་བྱང་དུ་མགོན་པོའི་གཏོར་སྒྲོམ་ཆེན་མོ་བཀའ་རྒྱ་
མའི་མདུན་དུ་ཟླ་མཆོད་ཆ་ཚང་གཤམ་པ། དེའི་བྱང་དུ་ཡོལ་བཅད་ཀྱི་ནང་
ཞལ་ལྷོར་གཟིགས་པའི་གཡས་སུ་རྗེ་ཀརྨ་སྲིད་ཐར་གྱི་ཕྱག་བཟོ་སྐུ་རྒྱུ་འཇིམ་པ་
ལས་གྲུབ་པའི་དཔལ་ལྡན་ལྷ་མོ་རང་བྱུང་རྒྱལ་མོ་སྐུ་ཚད་མི་ཚད་ཙམ། ཆིབས་
དྲེའུ་སྔོན་མོ་ལ་ཆིབས་པ་དང་། དེའི་དབུས་སུ་སྐུ་རྒྱུ་གོང་མཚུངས་ལས་གྲུབ་
66



པའི་དཔལ་མགོན་བེར་ནག་ཅན་སྲིན་གཟུགས་ཀྱི་སྐུ། གྲི་ཐོད་བསྣམས་ཤིང་
ཞབས་གཉིས་ཁྲག་མཚོ་ལ་བརྟེན་པ། དེའི་གཡོན་དུ་དམ་ཅན་མགར་བ་ནག་
པོ། སྐུ་རྒྱུ་དང་སྐུ་ཚད་གོང་མཚུངས་ར་སྐྱེས་ཁམས་པ་ཕྱག་འཚལ་ར་ལ་དཀར་
ཁུང་གསུམ་ལྡན་ལ་ཆིབས་པ་གཅིག་བཅས་བཞུགས། (སྔོན་བོད་དུ་དབྱིན་
བྱིས་བཙན་འཛུལ་དཔུང་དམག་ལྷག་འབྱོར་གྱི་སྐབས་སུ་མགོན་པོ་བེར་ཅན་གྱི་
གྲི་གུག་ནས་སྡངས་དགྲའི་ཁྲག་དྲོན་འཛགས་པ་བེར་གྱི་ཕྱག་ཕུང་ནང་དུ་འཁྱིལ་
ནས་ཡོད་པ་དང་། དཔལ་ལྡན་ལྷ་མོའི་ཆིབས་དྲེལ་གྱི་སྐེ་མཇིང་བྲང་བཅས་
ནས་རྡུལ་ཁྲག་འཛགས་པ་སྐམ་རྙིད་དུ་ཡོད་པ་དང་། དེ་རྗེས་སླར་ཡང་མགོན་
པོ་བེར་ཅན་གྱི་གྲི་གུག་ནས་ཁྲག་ལན་གཅིག་འཛགས་པ་སོགས་སྔ་རྗེས་ཀྱི་ཁྲག་
རྒྱུན་འཛགས་པ་རྣམས་སྐམ་རྙིད་དུ་རལ་པ་ཆགས་ནས་ཡོད་པ་ཀུན་གྱི་མཇལ་རྒྱུ་
ཡོད་པ་སོགས་འཕྲིན་ལས་ཤིན་ཏུ་མྱུར་བ་མངོན་སུམ་མཐོང་ཆོས་སུ་བཞུགས)
མགོན་ཁང་གི་ལྷོར་ལྷ་མོ་ཁང་སྒོ་བྱང་ལྟ་ཀ་གཅིག་མའི་ནང་རྟེན་གྱི་གཙོ་
བོ་རྗེ་བཅུ་པ་ཆོས་དབྱིངས་རྡོ་རྗེའི་ཤང་མཚལ་ལས་ཏྲེ་བོ་དཔག་བསམ་དབང་
པོས་ཕྱག་བྲིས་སུ་མཛད་པའི་དཔལ་ལྡན་ལྷ་མོའི་ཐང་ནག་ལ་སྐྱ་བྲིས་མཛད་
སྐབས་ཡེ་ཤེས་པ་དངོས་སུ་ཐིམས་པས་བཞེངས་ཁྲོར་ལུས་པའི་ཞལ་ཐང་དྲིལ་ཁ་
དམ་འབྱར་མར་ཤིང་གི་བཞུགས་སྒམ་མདོང་མོའི་དབྱིབས་ཅན་རང་འགྲིགས་
ཅན་ཁྱད་དུ་འཕགས་པ (འདི་ཡང་སྒར་ཆེན་དགུ་གཏོར་གྱི་སྐབས་སུ་རྟེན་གྱི་
གཙོ་ བོར་ འདུ་ ཁང་ དབུས་ སུ་ གདན་ འདྲེན་ ཞུ་ གི་ ཡོད་ པ) གཅིག་ དང་།
གཙང་ལ་སྟོད་ཀྱི་གྲུབ་ཐོབ་ཆེན་པོ་ཁྱུང་པོ་སྟག་གཤམ ( ཡུམ་རྐྱང་བརྒྱུད་པའི་བླ་
མའི་གྲས)གྱི་ཕྱག་བཟོར་གྲགས་པ་དཔལ་ལྡན་རང་བྱུང་རྒྱལ་མོའི་ཞལ་འབག་
ཤིན་ཏུ་བཀའ་གཉན་པ་གཅིག་ལ་གོང་མ་རིམ་བྱོན་གྱིས་ཐུགས་སྨོན་སྙན་ཤལ་
འབུལ་གནང་མཛད་པ་བྱིན་ཅན་ཅིག གཞན་ཡང་། གཏེར་བཏོན་རཏྣ་
གླིང་པའི་གཏེར་ལས་བྱོན་པའི་གཏེར་གྱི་སྤ་ཐམ«དམ་ཉམས་སྲོག་གཅོད»ཞེས་



པ་རག་གི་རྡོ་རྗེ་རྩེ་ལྔ་པའི་ཡུ་བ་དང་དཔའ་ལུང་ཅན་ཤིན་ཏུ་བྱིན་རླབས་ཆེ་བ་
དམ་འབྱར་མས་གཙོས་གོ་མཚོན་ཁྲབ་རྨོག་སྐང་རྫས་རྟེན་རྫས་ཤིན་ཏུ་མང་བ་
བཅས་བཞུགས།
མགོན་ཁང་གི་བྱང་དུ་ “ དམ་ཆེན་རྒྱབ་ལུང”ཟེར་བའི་ལྕམ་ ཁང་རིང་
མོའི་ནང་སྒར་ཆེན་དགུ་གཏོར་ཆེན་མོའི་སེར་སྦྲེངས་ཀྱི་ཡོ་བྱད་སྤུ་ཕྲུག་མཚལ་
ཁའི་ཟླ་གམ་བརྒྱ་སྐོར་ལ་གོས་ཆེན་དང་གསེར་གཡུའི་སྒྲོག་ཆབ་རང་འགྲིག་དང༌།
གསེར་དངུལ་དང་ཟངས་རག་བཀྲ་མའི་སྤོས་ཕོར་ཆ་བརྒྱུད་གསེར་དངུལ་བཀྲ་
མའི་རྒྱ་གླིང་ཆ་བརྒྱད། རང་བྱུང་ཟངས་ཀྱི་དུང་ཆེན་སྦ་ཚིག་གསེར་ཚགས་
ཅན་ ཆ་ བཞི། གསེར་ ཟངས་ཀྱི་དུང་ སྐྱགས་ ཆུ་སྲིན་ མགོ་ ཅན་ བཞི་ དང་།
གསེར་དངུལ་བཀྲ་མའི་དངུལ་རྐང་བརྒྱད་བསྒྲིག དར་སྐུད་བསྒྲིལ་མའི་ཐུག་
རལ་ཞེ་གཅིག་ལ་ཐུར་འགོ་ཐམས་ཅད་རྒྱ་གསེར་ཝ་ར་ན་སི་མངགས་བཏགས་
བྱས་པའི་མི་མགོ་སྐམ་རློན་དང་། མངགས་བཏགས་ཀྱི་དར་ལྕེ། ཐུག་་་་
ལྕགས་ཁ་ཏྲམ་གྱི་ཐོད་སྐམ་རྒྱུ་དངུལ་དང་མེ་རི་དང་ཨ་ལུང་རྣམས་གསེར་ཚགས་
བྱས་པ་སུམ་ཅུ་དང༌། བསམ་གཏན་གླིང་པ་ཅེས་པ་མ་མགོན་མགར་གསུམ་གྱི་
རྟེན་ཐུག་དམར་ནག་ལྗང་གསུམ་དང་། རོལ་ཁང་རྒྱབ་ ཏུ་འཛུག་རྒྱུའི་མ་་
མགོན་མགར་གསུམ། རྣམ་སྲས། སྔགས་བདག་ལ་སོགས་པའི་རྟེན་ཐུག་
བདུན། འཆམ་འབག་སོགས་གར་འཆམས་དང་སེར་སྦྲེང་གི་ཡོ་བྱད་མང་པོ་
བཞུགས་པའི་མཛོད་ཁང་གཅིག་མགོན་ཁང་གི་ཀ་བ་དང་སེང་གཡབ་ཀྱི་མཐོང་
འཁོར་བཅས་སུ་མདའ་གྲི་མདུང་གསུམ་ཁྲབ་རྨོག་སོགས་ལེགས་ཞེར་སྣ་ཚོགས་
དང་། སྐང་རྫས་རྟེན་རྫས་ཤིན་ཏུ་མང་བ་དང་། ཁྱད་པར་དུ་སྒྲིབ་ཀྱི་ཞྭ་
ཆུང་ཞེས་པ་དང་། སྲིན་པོའི་བྲང་ཁོག ཉ་རུ་ཧི་ཏའི་རུས་ཀྱི་ཕྲེང་བ། ཁྲོ་
ཡི་མི་མགོའི་ཕྲེང་བ། གླིང་གེ་སར་སྐབས་ཀྱི་གོ་ཆ་ཁྲོའི་ཕུགས་ལ་སྐབས་དེ་
དུས་གྲི་འཛིངས་བྱས་ནས་རལ་གྲི་གཞུས་ཤུལ་ཉག་ཁ་དོད་པ་དང་། གཞན་
68



ཡང་སྲུང་མའི་ཞལ་འབག་སྣ་ཚོགས་པ་བཅས་བཞུགས། །
གཡུ་ཞལ་ནས་མར་བབས་པའི་ཤར་ནས་ནུབ་ལྟའི་གཡབ་འོག་ཏུ་གཅན་
ཟན་དང་། རི་དྭགས་སྣ་ཚོགས་ཀྱི་སོབས་བཀལ་བའི་འོག་གྱང་བཙན་གྱི་སྒོ་ཁྱི་
ཞེས་པ་ཤ་ཁྱི་དམར་པོའི་ལྡེབ་རིས་ལ་སྐབས་སྐབས་སུ་སོ་ཤིག་དངོས་སུ་བརྒྱབ་
པ་མཐོང་རྒྱུ་ཡོད་པ་དང་། དེའི་འགྲམ་སྒོ་ནུབ་ལྟ་རུ་མེ་མཛོ་དཀྲི་རང་་་་་་
འགྲིགས་ནང་ལོ་ལྟར་སྒར་ཆེན་གྱི་དབྱར་སེང་ཞོ་སྟོན་ཆེན་མོ་ལ་སོགས་པའི་
མཛད་ཆེན་ཁག་ལ་ལྷ་མོའི་གཟིགས་ཕུད་འབུལ་བཞེས་སྐྱང་རྒྱུའི་རྒྱལ་རབས་
ཁག་གི་འཁྲབ་ཚས་ཆ་ཚང་རྒྱས་བསྡུས་མང་པོ་ཡོད་པའི་འཁྲབ་ཆས་ཁང་ཀ་བ་
བཞི་ཡི་ས། དེའི་ལྷོར་མགོན་ཁང་ཆེན་མོའི་རུང་ཁང་ལྕམ་གང་མ་སྒོ་དང་སྒེའུ་
ཁུང་བྱང་ལྟ་གཅིག་དང་། དེའི་འགྲམ་མགོན་ཁང་གི་བསང་ཁུང་དང་དར་
ཁུང་། མགོན་ཁང་ཡང་ཐོག་ཏུ་ཐུག་ནག་ཆེ་བ་ ཤ་དཀར་ཐུར་འགོ་ལ་མི་་་
མགོའི་མཚམ་གནོན་དང༌། ཁ་ཊམ་མེ་རི་གསེར་ཚགས་ཅན་ཆ་གཅིག་བཅས་
རྣམས།
དྲུག་པ།
རྩེ་མགྲོན་གཉེར་ཁང་དང་། གཞལ་ཡས་ཁང་།
མཛོད་ཆེན་མོ་བཅས་ཀྱི་རྟེན་དང་བརྟེན་པའི་སྐོར།
སྨན་
་
མགོན་ཁང་ཆེན་མོའི་བར་ཁྱམས་ནས་ཁ་ལྷོར་བལྟས་ཏེ་སྒྲོམ་སྐས་་་་་་
འཛེགས་པའི་འགོར་མགྲོན་གཉེར་ཁང་ལྕམ་ཁང་ཆེ་བ་ཞལ་ཁྲ་ལྷོར་བསྟན་པའི་
ནང་སྲུང་བྱིན་གྱི་སྒམ་ཁག་དང་། མགྲོན་གཉེར་གཉིས། མགྲོན་དྲུང་གཅིག
མགྲོན་གཡོག་དང་བཅས་པ་བཞུགས་ཡུལ་ཆ་ཚང་གཅིག །
དེ་ནས་ཤར་དུ་སྒྲོམ་སྐས་འཛེགས་ནས་ལྷ་ཆེན་གྱི་དབུ་ཐོད་རྒྱ་ཕིབས་ནག་
པོའི་འོག་ཏུ་ཀ་བ་བཅུ་དྲུག་གི་རྒྱ་ཁྱོན་ཡོད་པའི་ཕྱེད་བར་བཅད་ཀྱི་ལྷོ་རྒྱུད་དུ་རྗེ་
69



གསུམ་པ་རང་བྱུང་རྡོ་རྗེ་དགུང་ལོ་སུམ་ཅུ་སོ་དྲུག་པ་རབ་བྱུང་བཅོ་ལྔ་པའི་ས་རྟ
(1309) ལ་གསར་དུ་བཞེངས་པ་དང་། རྗེ་བཞི་པ་རོལ་པའི་རྡོ་རྗེ་ཧོར་དུ་མ་
ཕེབས་གོང་དགུང་ལོ་བཅུ་བདུན་པ་རབ་བྱུང་དྲུག་པའི་མེ་སྤྲེལ( 1356) ཙམ་
ལ་གསར་འདེབས་ལྟ་བུའི་ཉམས་གསོ་གནང་བའི་གཞལ་ཡས་ཁང་གི་གཟིམ་སྒོ་
ནུབ་ལྟའི་ནང་མདོ་ཁྱམས་དང་། དེའི་ལྷོ་ངོས་སུ་རྒྱ་ཕིབས་འོག་ཏུ་འགྲོ་སའི་
གནམ་སྒོ་ཡོད་པ་དང༌། གཟིམ་སྒོ་ནང་མ་ནུབ་བསྟན་གྱི་ནང་དུ་གཞལ་ཡས་
ཁང་ཞེས་པ( སྔར་གཞལ་མེད་ཁང་གསུང་སྲོལ་ཡོད་པར་སྣང་) ཀ་བ་བརྒྱད་ཀྱི་
རྒྱ་ཁྱོན་ལ་ལྷོར་ཁྲ་གླིང་བཅུ་ཡོད་པའི་ནང་། རྟེན་གྱི་གཙོ་བོར་ཞལ་ཤར་ནས་
ནུབ་ཏུ་གཟིགས་པའི་བདེ་ཕག་ཞལ་སྦྱོར་སྐུ་རྒྱུ་ཛཱི ཀིམ་ལས་གྲུབ་པ། སྐུ་ཚད་
ཐོག་ཚད་མ། ན་བཟའ་སྐུ་རྒྱན་རང་འགྲིགས་དང༌། དེའི་གཡས་སུ་སྟོད་
ཧོར་གྱི་ཁ་གནོན་དུ་ཆེད་དུ་བཞེངས་པར་གྲགས་པའི་རྗེ་དབང་ཕྱུག་རྡོ་རྗེའི་འདྲ་
སྐུ་གསེར་ཟངས་ལས་གྲུབ་པ་མི་ཚད་ལྷག་ཙམ་ལ། དབུ་ཞྭ་ནག་པོ་མཐོང་གྲོལ་
གྱི་དབྱིབས་ལ་མཐར་གསེར་སྦྱང་བརྡུང་གི་རིགས་ལྔ་གསོལ་བ་ལ་ཕྱག་གཡས་རྡོ་
རྗེ་རྩེ་ལྔ་ཐུགས་ཀར་བརྟེན་པ་དང་། གཡོན་བྷནྡ་ཚེ་བུམ་བསྣམས་པ། གྲུ་མོ་
གཡོན་ན་ཁ་ཏྲམ་ཀ་འཆང་བ་གཅིག བྱང་ནས་ཞལ་ལྷོར་གཟིགས་པའི་རྟེན་
གྱི་གཙོ་བོ་བལ་བཟའ་ཁྲི་བཙུན་གྱི་ཡབ་བལ་པོའི་རྒྱལ་པོ་འོད་ཟེར་གོ་ཆའི་་
ཐུགས་དམ་གྱི་རྟེན་སྐུ་རྒྱུ་ཙནྡ་དཀར་པོ་ལས་གྲུབ་པའི་སྤྱན་རས་གཟིགས་ཕྱག་
སྟོང་སྤྱན་སྟོང་མི་ཚད་མ་ལ་གཟི་བྱུར་སྤོས་ཤེལ་བཅས་སོ་སོའི་མགུལ་ཕྲེང་གི་
དབུས་སུ་གསེར་གྱི་གའུ་གཡུ་དང་རིན་ཆེན་གྱི་ཁྲ་ཚོམས་བརྒྱན་པས་གཙོས་སྙན་
རྒྱུན་ཐུགས་རྒྱུན་དབུ་རྒྱན་ཀྲོག་ཞུ་ལ་སོགས་པ་རིན་ཆེན་སྣ་ཚོགས་ཀྱིས་མཛེས་པ་
བྱིན་རླབས་དང༌། རིན་ཐང་དཔག་ཏུ་མེད་པ་ཕྱིས་ཞལ་གསེར་གསོལ་ཀྱང་མ་
བཞེས་པ་གཅིག དེའི་གཡོན་དུ་རྒྱལ་མཆོག་བཅོ་ལྔ་པའི་སྐབས་སུ་གཏེར་
སྟོན་ཟིལ་གནོན་ནམ་མཁའི་རྡོ་རྗེས་མཐའ་དམག་ཟློག་པའི་ཕྱིར་དུ་བཞེངས་



པའི་རྟ་མགྲིན་ཞལ་གསུམ་ཕྱག་དྲུག་ཡབ་ཡུམ་ཞལ་སྦྱོར་ཅན་སྐུ་རྒྱུ་འཇིམ་པ་ལས་
གྲུབ་པ་མི་ཚད་ཙམ་བཞུགས་སྒྲོམ་རང་འགྲིགས་གཅིག དེའི་གཡོན་དུ་ཡང་
རབ་བྱུང༌13པའི་ས་སྤྲེ་ལོ་གོར་དམག་བོད་དུ་ཐོག་མར་ལྷག་སྐབས་རྒྱལ་མཆོག་
འཇམ་དཔལ་རྒྱ་མཚོའི་བཀའ་དགོངས་ལྟར་བསྟན་དགྲ་གོར་དམག་རྨེགས་མེད་
དུ་ཞི་བའི་དམག་བཟློག་ཞབས་རིམ་དང་སྦྲགས་གོར་ཁའི་ཁ་གནོན་དུ་བཞེངས་
པར་གྲགས་པ། སྐུ་རྒྱུ་གསེར་ཟངས་ལས་གྲུབ་པའི་རྗེ་བདུད་འདུལ་རྡོ་རྗེ་སྐུ་
ཉིད་ཀྱི་འདྲ་ཞལ་ལ་ཕྱག་ཞབས་སྟངས་སྟབས་གྲུ་མོའི་ཁ་ཏྲམ་ལ་སོགས་པ་གུ་རུ་
སྣང་སྲིད་ཟིལ་གནོན་གྱི་ཆ་ལུགས་འདྲ་བ་དང་། དབུ་ཞྭ་མཐོང་གྲོལ་མ་ལ་
པད་འདབ་ ཨོ་ རྒྱན་པད་ཞུའི་དབྱིབས་ལྟར་ གསོལ་ བ་ སྐུ་ཚད་ རྟ་མགྲིན་དང་
མཉམ་པ་གཅིག སྤྱན་རས་གཟིགས་ཀྱི་སྐུའི་གཡས་ཕྱོགས་ནས་བྱང་རྒྱུད་དུ་
ཀུན་དགའ་ར་བ་གདུང་བཀག་ནང་སྒར་ཆེན་འཛམ་གླིང་རྒྱན་གྱི་གསུང་རྟེན་
གཙོ་བོའི་གྲས་གནམ་བསྐོས་འཇམ་དབྱངས་གོང་མ་ཆེན་པོ་ཏཱ་མིང་གཡུང་ལོ་
ནས་ཕུལ་བར་གྲགས་པའི་ བཀའ་ འགྱུར་གསེར་བྲིས་མ་དབུ་ཤོག་གསེར་བྲིས་
མཛུབ་མོའི་སྦོམ་ཕྲ་ཙམ་བྱས་པ། གླེགས་ ཤིང་མཚལ་བརྩི་ལ་ གདོང་ཟུར་་་་
གཉིས་ལ་ལཉྩ་འབུར་བརྐོས་སྟེང་གྲུང་གསེར་ལེབས་བྱུགས་བྱས་པ། སི་ཤན་
གྱི་གླེགས་ ཐོག་དངུལ་གྱི་ཆབ་རྩེ་གསེར་ཚགས་མ་རང་འགྲིགས་ལ། དར་་་་
མཚོན་སྣ་ལྔའི་སྒྲིལ་རྫས་རེ་དང་། དེའི་ཕྱི་ཤུབས་སུ་རྡ་སྤུ་སྔོན་པོའི་རྒྱབ་ལྡན་
ལ་པར་འཚངས་ཤིང་བལ་དང་ནང་ ཤ་བཅས་ལྡན་པའི་ཁོམ་འབོག་རེ་དང་།
དེའི་ཕྱི་ཤུབས་སུ་སྦུ་ལའི་ཁོམ་འབོག་འཁུར་ལུང་ཆབ་རྩེ་རང་འགྲིགས་རེ་བཅས་
ཆ་ཚང་དང༌། ནང་གི་གླེགས་ཐག་སོ་སོ་ངོ་རེ་བཞིན་དམ་འབྱར་མ་ཤིན་ཏུ་རྩ་
ཆེན་གཅིག་དང༌། རྒྱལ་བ་སྐུ་ཕྲེང་རིམ་བྱོན་ནས་ཕྱོགས་ཕེབས་སྐབས་ཀྱི་ཀུའི་
ཉེར་སྤྱད་ཕྱག་དཔེ་དང་གསེར་དངུལ་གྱི་མཆོད་ཆ་རྒྱས་བསྡུས་རིམ་པ་རྣམས་
བཞུགས་པ་ད་ང་། གཞལ་ཡས་ཁང་འདིར་རྣམ་ཀུན་ཟུར་ཚོགས་ཅེས་པའི་
71



ཆོག་གྲྭ་ཁག་ནས་སྐབས་འགར་འཆར་འཕར་གྱི་ཞབས་རིམ་སོགས་དེ་་་་་་
འཚོགས་དགོས་རིགས་ཀྱི་སྔ་རོལ་དུང་རྒྱ་སོགས་པའི་ཞི་དྲག་མཆོད་པའི་ཡོ་བྱད་
དང་། མཆོད་རྫས་སྤྱན་གཟིགས་སྤུས་ལྡན་ཤ་སྟག་ཆ་ཚང་དང༌། གཟིམ་སྒོ་
ནང་མའི་སྒོ་ཐོད་དུ་གྷཎྜི་རྩ་ཆེན་ཞིག་དཔྱངས་ནས་བཞུགས་ཤིང་། (འདི་རྗེ་
ཆོས་གྲགས་ཞབས་ཀྱིས་ལུང་ལས། ཀོང་རྒྱ་ལའི་ནགས་གསེབ་ཏུ་སེང་ལྡེང་
སྡོང་པོ་ལྔ་ཚོམ་ཡོད་གསུངས་པ་བཙལ་བས་ཇི་བཞིན་རྙེད་ནས་དབུས་མ་ལ་
གསུང་ཆོས་ཀྱི་གྷཎྜི་མཛད། ཅེས་པ་དེ་མིན་ནམ་སྙམས)གཟིམ་སྒོའི་ཕྱི་ནས་
རྒྱ་ཕིབས་ནག་པོའི་མདའ་གཡབ་འོག་ཏུ་སྐོར་ལམ་བཅས་ཡོད། །
གཞལ་ཡས་ཁང་གི་འགྲམ་བྱང་ངོས་སུ་སྒོ་ནུབ་ལྟ་རུ་མེ་མཛོ་དཀྲི་རང་
འགྲིགས་ནང་། རྒྱ་ཕིབས་ནག་པོའི་འོག་གཞོགས་ཕྱེད་ཀ་བ་བརྒྱུད་ཀྱི་རྒྱ་ཁྱོན་
ལ་སྒར་ཆེན་གྱི་སྨན་མཛོད་ཆེན་མོ་སྟེ་འཁྲོག་སྨན་དང་། རྡོ་སྨན། སྔོ་སྨན།
ཤིང་སྨན། ཤ་རིགས། རུས་རིགས། རིན་ཆེན་སྣ་ལྔ་ལ་སོགས་པའི་སྨན་
རིགས་མ་ཚང་བ་མེད་པའི་ཡོངས་སུ་གཏམས་པ།
ཁང་བཟང་དེ་གཉིས་ཀྱི་སྟེང་དུ་གྲུབ་ཐོབ་ཆེན་པོ་ཀརྨ་པཀྴི་རྒྱ་ནག་ནས་
ཡར་ཕེབས་སྐབས་ག་ཆུ་འམ་ཀ་ཆུ ( འདི་སྔར་རྒྱ་བོད་མཚམས་ཀྱི་ག་ཆུར་གྲགས་
པ་ད་ལྟ་ཀན་སུའུ་ཞིང་ཆེན་ཁོངས་ཉི་ཞ་ཧུའུ་རིགས་རང་སྐྱོང་ཁུལ་གྱི་ཆུ་ཞིག)
ཞེས་པ་ནས་མཚུར་ཕུ་བར་ གྱོ་མོ་རྣམས་ ལྷ་ཀླུ་ཞི་བདག་ལ་བཀའ་བསྒོས་ཏེ་་
དྲངས་གནང་བར་གྲགས་པའི་གསེར་ཟངས་ཀྱི་རྒྱ་ཕིབས་ཀ་བ་བཅུ་དྲུག་གི་རྒྱུ་
ཁྱོན་ལ་ཆུ་དྲེག་གི་མདོག་ནག་པོར་གྱུར་བ་ལ ( མཚུར་ཕུའི་རྒྱ་ཕིབས་ནག་པོ)
ཞེས་གྲགས་པ་དེར་རྒྱ་ཡིག་མང་པོ་ཡོད་པ། དབུས་སུ་གསེར་ཟངས་ཀྱི་གྷ་
ར་ནོར་བུ་ཆུ་ཤེལ་གྱི་ཏོག་མི་མགོ་ཙམ་གྱིས་མཛེས་པ (འདི་གཙུག་ལག་ཁང་གི་
མེའི་འཇིགས་པ་ཐམས་ཅད་ཞི་བར་གྲགས)གཡས་གཡོན་དུ་མཚུར་གྱི་ཕུ་་་
གསེར་བྱ་གསུམ་མདོའི་སྦུགས་ད་ལྟ་བྱ་ཁུང་ནང་ཞེས་པ་ནས་གཏེར་དུ་བཞེས་
72



པའི་གསེར་གྱི་ཁྲུང་ཁྲུང་གཉིས། ཟུར་བཞིར་ཆུ་སྲིན་གྱིས་བརྒྱན་པ་བཅས་
སྒར་ཆེན་གྱི་ཕོ་བྲང་ཆེན་མོའི་དབུ་རྩེ་ཤར་མའི་ཡང་རྩེར་གྲགས་སོ། ། །
བདུན་བ། རྩེགསོལ་ཐབ་ཆེན་མོ་དང་། ཤར་བརྒྱུདགཟིམ་ཆུང་ཁག
ཐུགས་དམ་མགོན་ཁང་བཅས་ཀྱི་རྟེན་དང་བརྟེན་པའི་སྐོར།
རྒྱ་ཕིབས་ནག་པོའི་འོག་སྨན་མཛོད་ཁང་ནས་བྱང་དུ་ཅུང་ཟད་ཕྱོགས་
པར་གཟིམ་སྒོ་ལྷོ་ལྟ་རུ་མེ་མཛོ་དཀྲི་འབྱར་བའི་ནང་བར་ཁྱམས་དང་དེའི་ཤར་
ནས་གཟིམ་སྒོ་ནུབ་ཏུ་བསྟན་པའི་རྩེ་གསོལ་ཐབ་ཆེན་མོ་ཀ་བ་བཞིའི་ས་ལ་སྟེང་
དུ་སེང་གཡབ་རྒྱ་མཐོང་དང་ཞལ་ཁྲ་ལྷོར་བསྟན་པའི་ནང་ཕལ་ཆེར་རྒྱུ་དངུལ་
དང་གསེར་དངུལ་བཀྲ་མ་འབའ་ཞིག་ལས་གྲུབ་པའི་གསོལ་ཐབ་ཀྱི་ཡོ་བྱད་ཆ་
ཚང་དང༌། དེ་ནས་བྱང་དུ་སྐུ་མདུན་པ་བཞུགས་ཡུལ་བར་འགག་ལྕམ་ཁང་མ་
དང༌། དེའི་ཤར་རྒྱུད་གཟིམ་ཆུང་མཐོང་གྲོལ་ ལྷ་ཁང་གི་བར་ཁྱམས་སྤྱན་་
གཟིགས་བྱ་བྱིའུ་རིགས་མི་འདྲ་བ་མང་པོའི་ལུང་ཙི་ཡོད་པའི་མེ་ཏོག་རྭ་བའི་
ནང་གཟིམ་སྒོ་ལྷོར་བསྟན་རུ་མེ་པད་ཆོས་སྒོ་འབོར་ལྕགས་ཤན་མཛོ་དཀྲི་བཅས་
གསེར་ཚགས་འབྱར་བའི་ནང་རྒྱལ་བའི་དབང་པོ་དགུན་བཞུགས་གནང་ཡུལ་
གཟིམ་ཆུང་མཐོང་གྲོལ་ལྷ་ཁང་ཀ་བ་གཉིས་ཀྱི་ས་ལ་ཞལ་ ཁྲ་གླེང་བཅུ་བར་་
ཁྱམས་སུ་བསྟེན་པ། ཕྱག་སྒམ་མཆོད་ཤོམ་རྒྱ་ནག་བཀྲོལ་མ་རང་འགྲིགས་
ནང་རྗེ་བཅུ་པ་ཆོས་དབྱིང་རྡོ་རྗེའི་ཕྱག་བཟོ་སྐུ་རྒྱུ་བསེ་རུའི་ར་ཅོ་ལས་གྲུབ་པའི་
རྒྱལ་བ་རྡོ་རྗེ་འཆང་ནས་ཏེ་ལོ་ནཱ་རོ། མར་མི་དྭགས་གསུམ་དུས་གསུམ་མཁྱེན་
པ་བར་གྱི་སྐུ་བརྙན་བྱོན་གཙང་བདུན་དང༌། གསེར་དངུལ་ལི་མ་ཛི ཀྴིམ་ལ་
སོགས་རྟེན་གསུམ་འགངས་ཆེན་ ཤ་ སྟག་ དང༌། ཆོས་རྒྱལ་མྱ་ངན་མེད་ཀྱི་་
ཐུགས་དམ་གྱི་རྟེན་ཐུབ་དབང་གྲོང་ཁྱེར་མ། རྗེ་ཀརྨ་པཀྵིའི་ཤང་མཚལ་ལས་
བྲིས་པའི་ཐང་ནག་འཕུང་དར་ནག་པོ་ཞེས་པ་མགོན་པོ་བེར་ཅན་གྱི་སྐུ་དམ་



འབྱར་ཤིན་ཏུ་བཀའ་གཉན་པ། སི་ཏུ་པདྨ་ཉིན་བྱེད་དབང་པོའི་ཐུགས་དམ་
གྱི་རྟེན་སངས་རྒྱས་སྣང་བ་མཐའ་ཡས་སྐུ་རྒྱུ་འཇིམ་པ་ལས་གྲུབ་པ་གསུང་བྱོན་
མ་གཅིག ཁྱད་པར་དུ་རྗེ་མི་བསྐྱོད་རྡོ་རྗེའི་འདྲ་ཞལ་རྡོ་སྐུ་རང་བྱོན་མ་སྐུ་རྒྱུ་
རྫལ་དང་འདྲ་བའི་རྡོ་ལྗང་ལས་གྲུབ་པ་སྐུ་ཚད་མཐོ་གང་ཙམ་བྱིན་ཅན་གཅིག
( འདི་རྗེ་ཉིད་དང་ཐ་མི་དད་པའི་བྱིན་རླབས་ཅན་སྒར་ཆེན་གྱི་དམ་རྫས་གཙོ་
བོ་མྱོང་གྲོལ་རིལ་ནག་རིན་པོ་ཆེ་མཛད་སྤྱོད་ལ་གཞིགས་པས་ལོ་གཉིས་གསུམ་
རེའི་མཚམས་སུ་སྦྱོར་སྒྲིལ་ཐེངས་རེ་ཞུ་སྐབས་རྒྱུ་ཆའི་འབོར་ཚད་སོགས་རྒྱལ་
དབང་ཀརྨ་མཆོག་ལ་འཆར་ཕུལ་ཕྱག་རྟགས་ཕེབས་བསྟུན་རྒྱལ་དབང་སྐུ་ངོ་
མས་རྟེན་ སམ་ ཞལ་འབྱེད་མཛད་དེ་བཀའ་གཏེར་སེལ་མེད་ལས་བྱུང་བའི་
སངས་རྒྱས་ཀྱི་སྐུ་གདུང་རིང་བསྲེལ་ཁག་དང༌། རྒྱ་བོད་ཀྱི་རིས་མེད་སྐྱེས་ཆེན་
དམ་པ་སེལ་མེད་མང་པོའི་སྐུ་གདུང་རིང་བསྲེལ། ན་བཟའ་དབུ་ལྗོན་རིགས་
དང་། གཞན་ཡང་བྲམ་ཟེ་སྐྱེ་བ་བདུན་པའི་སྐུ་ཤ་དང༌། རྗེ་མར་པ་དང་
མཉམ་མེད་དྭགས་པོ་ལྷ་རྗེའི་དབུ་ཀླད། སེང་གེ་དཀར་མོའི་འོ་མ་སོགས་་
འཇིག་རྟེན་ན་བརྙེས་པར་དཀའ་བའི་རྫས་སྒར་ཆེན་རྟེན་ཁྲོད་དུ་བཞུགས་སུ་
ཚལ་གྱི་རྟེན་བསྡུས་ཕབ་སྦྱོར་བསྩལཾ་ཏེ་རིལ་བཅག་དང་སྨན་སྒྲུབ་སོགས་ཐོག་
མཐའ་བར་གསུམ་གྱི་རྟེན་གཙོར་གདན་ཞུས་ཀྱིས་རྡོ་སྐུ་རིན་པོ་ཆེའི་སྤྱན་སྔར་
སྒར་ཆེན་གྱི་བླ་ཆེན་ཁག་དང༌། དབུ་ཆོས་ལས་ཟུར་ཡན་གྱི་ཕྱོགས་གྲྭ་རྣམས་
ཟུར་ཚོགས་ཀྱིས་ རྫས་སྦྱོར། རིལ་བཅག་སྨན་སྒྲུབ་སོགས་སྦྱོར་དངོས་རྗེས་
གཙང་མཛད་དགོས་པ་ལས་གྲྭ་སྐྱུས་རྣམས་འདིར་ཚོགས་ལ་ཞུགས་མི་ཆོག)རྗེ་
ཆོས་ དབྱིང་ རྡོ་ རྗེའི་ ཕྱག་ བྲིས་ ཀརྨ་ རབས་ བརྒྱད་ ཀྱི་ རྣམ་ ཐར་ ཞལ་ ཐང་།
གནམ་བསྐོས་གོང་མ་རིམ་ཅན་གྱིས་ཕུལ་བའི་འཇའ་ས་གསེར་ཡིག་ཐམ་ཀ་དང་
བཅས་པ་བརྐོས་མ་སོ་སོར་བཞུགས་སྒྲོམ་ཙནྡ་དམར་པོ་དང་རྒྱུ་ཤིང་དཀྲོལ་མ་ངོ་
མཚར་ཅན་རང་འགྲིགས་བཅས་བཞུགས་ཤིང་། གཞན་ཡང་སྐྱབས་མགོན་
74



ཆེན་པོའི་བཞུགས་ཁྲི་དང་བཞུགས་སྒྲོམ་གསོལ་ལྕོག་སོགས་སྐུའི་ཉེར་དཔྱད་ཆ་
ཚང་དང་། ནུབ་ཀྱི་སྦུག་ཏུ་གཟིམ་སྦུག་ཀ་གཅིག་མ་ལ་ན་བཟའི་གསེར་སྒམ་
མང་པོ་དང༌། དབུ་ཞྭའི་རིགས་སོགས་བཞུགས་པ (འདིའི་ནང་སྐུ་བཅར་
དྲུང་ཆེས་ཕྱག་བྲིས་ཞབས་ཞུའི་ཡོ་ཆས་ཆ་ཚང་ཡོད་པའི་ཀོ་སྒམ་ནང་རྒྱལ་ཁབ་
ཕྱི་ནང་ཁག་གི་བླ་དཔོན་ཆེ་ཁག་ལ་ཕྱག་བྲིས་ནང་སྟབས་བདེའི་གནང་སྐྱེས་སྩལ་
བྱེད་རྒྱལ་ཁབ་འདྲ་མིན་མང་པོའི་གསེར་ཏྲམ་མང་པོ་དང༌། ཕྱག་ཐམ་རབ་
འབྲིང་། དངུལ་གྱི་མཚལ་གཞོང་རྣམས་བཞུགས་པའི་དམ་སྒམ་ཆེན་མོ་་་་
བཅས་བཞུགས) ཤར་དུ་མཛོད་ཆུང་ལྕམ་ཁང་མ་ནང་ཕྱག་སྣེ་གཏོང་བྱེད་ཀྱི་
ཕྱག་རྫས་སྟབས་བདེའི་རིགས་དང༌། དེའི་མདོར་གནམ་སྒོའི་འོག་ཏུ་སྒྲོམ་
སྐས་བབས་ནས་མཐོང་གྲོལ་ལྷ་ཁང་ཞེས་པ་རབ་བྱུང་བཅུ་གསུམ་པའི་ནང་རྗེ་
བཅུ་གསུམ་བདུད་འདུལ་རྡོ་རྗེའི་སྐུ་དུས་སུ་རྒྱ་དངུལ་རྡོ་ཚད་དྲུག་ཅུ་ལས་བསྐྲུན་
པའི་བདེ་གཤེགས་མཆོད་རྟེན་རྣམ་བརྒྱུད་དང༌། གསེར་ཞོ་ལྔ་བརྒྱ་ལས་གྲུབ་
པའི་སྟོན་པའི་སྐུ་བརྙན། གནའ་བོའི་རྒྱལ་ཁབ་ཁག་ནས་ཕུལ་བའི་རིག་་་
དངོས་སྦྱང་གཟིགས་སྤྱན་ཤེལ་དང༌། གསོལ་དམ་ཆེ་ཆུང་ལ་སོགས་པའི་་་་༌
འཕྲུལ་ཆས་ཁྱད་མཚར་ཅན་མང་པོ་བཞུགས་པའི་ལྷ་ཁང་ཀ་བ་གཉིས་ཀྱི་ས།
མཐོང་གྲོལ་ལྷ་ཁང་གི་སྟེང་དུ་རབ་བྱུང་བཅོ་ལྔ་པའི་ཤིང་རྟ་ལོར་རྒྱལ་དབང་སྐུ་
ཕྲེང་བཅུ་དྲུག་པའི་སྐུ་དུས་བཞེངས་པའི་གཟིམ་ཆུང་འོད་ཟེར་ཟིལ་གནོན་ཀ་བ་
གཉིས་ལ་ལྷོར་ཞལ་ཁྲ་གླིང་བཞི་ཡོད་པ་ལ་ཕྱག་སྒམ་མཆོད་གཤོམ་རང་འགྲིགས་
ནང་གསེར་བཟང་ལས་གྲུབ་པའི་བཀའ་རྒྱུད་སེར་སྦྲེང་སོགས་རྟེན་གསུམ་ཁྱད་
འཕགས་བཞུགས་པ་དང༌། མཐོང་གྲོལ་ལྷ་ཁང་གི་ལྷོ་ཕྱོགས་སུ་གཟིམ་སྤྱོད་
དང་བར་འགག་ནས་ནུབ་ཏུ་བར་ཁྱམས་ཀ་རིང་གཉིས་ཀྱི་ས་ལ་ལྷོར་གནམ་ཁྲ་
ཡོད་པ། དེའི་ལྷོར་གཟིམ་སྒོ་བྱང་ལྟ་རུ་མེ་པད་ཆོས་མཛོ་དཀྲི་ལྕགས་ཤན་སྒོ་
འབོར་ཨ་ལུང་སོགས་གསེར་ཚགས་འབའ་ཞིག་བྱས་པའི་ནང་གཟིམ་ཆུང་་་
75



བཀྲིས་ཁང་གསར་ཞེས་པ་ཀ་བ་གཉིས་ལ་ལྷོར་ཞལ་ཁྲ་གླིང་བརྒྱད་ཀྱི་ཕྱིར་སྤྱན་
གཟིགས་མེ་ཏོག་སྒྲིགས་ཡུལ་གཅོང་ཁ་ཁྲོ་ཡི་སྟག་ཁྲ་རྭ་གླིང་མེ་ཏོག་མཚོན་ཁྲ་
ཅན་དང་། ནུབ་ཏུ་གཟིམ་སྦུག་ལྕམ་གང་ཆེ་བ་ལ་ཞལ་ཁྲ་ལྷོ་ནུབ་གཉིས་ཡོད་
པ། དེའི་ནང་དུ་ཕྱག་སྒམ་མཆོད་གཤོམ་རང་འགྲིགས་ལ། པཎ་ཆེན་ན་རོ་
པའི་ཐུགས་དམ་གྱི་རྟེན་སྐུ་རྒྱུ་ལི་མ་ལས་གྲུབ་པའི་ཕག་མོ་མཁའ་སྤྱོད་མ་སྐུ་ཚད་
ཕྲུ་གང་ཙམ། གཏེར་ཆེན་སངས་རྒྱས་གླིང་པའི་གཏེར་བྱོན་གུ་རུའི་སྐུ་ཚབས་
སྐུ་རྒྱུ་ གླིམ་ལས་གྲུབ་ པ་ མཐོ་གང་ཙམ། གཏེར་ཆེན་རཏྣ་གླིང་པ་དང་།
གཏེར་ཆེན་མཆོག་གྱུར་གླིང་པ་རྣམ་གཉིས་སོ་སོ་ནས་གཏེར་དུ་བཞེས་པའི་་
གཏེར་ཕུར་གཉིས་ལ་གསེར་སྦྱངས་རྡུངས་ཀྱི་ཕྱི་ཤུབ་ཅན་སྐུ་ཚད་ཁྲུ་གང་ཙམ་
བྱས་པ། གཞན་ཡང་གཏེར་ཆེན་རཏྣ་གླིང་པའི་གཏེར་བྱོན་གུ་རུའི་སྐུ་ཚབས།
སྐུ་རྒྱུ་ཛི ཀྴིམ་ལས་གྲུབ་པ་མཁྱིད་གང་ཙམ། ཀརྨ་པ་སྐུ་ཕྲེང་བཅུ་པ་ཆོས་་་
དབྱིངས་ རྡོ་ རྗེའི་ ཕྱག་ བཟོ་ རྗེ་ བཙུན་ སྒྲོལ་མ་དཀར་མོ་ དང༌། སྒྲོལ་ལྗང་།
རིགས་གསུམ་མགོན་པོའི་སྐུ། རྒྱལ་མཚན་རྩེ་མོའི་དཔུང་བརྒྱན་བཅས་སྐུ་རྒྱུ་
ཀརྨའི་ལི་མ་ལས་གྲུབ་པ་མཐོ་གང་ཙམ་བྱས་པ་རེ་དང་། རྒྱལ་དབང་ཀརྨ་པ་
ཕྱོགས་ཕེབས་སྐབས་སུ་བསྣམ་རྒྱུའི་སྐུ་མདུན་པ་རྣམས་ཀྱི་རྒྱབ་ག་གསེར་སྦྱངས་
རྡུངས་འབའ་ཞིག་ལས་གྲུབ་པའི་མགུལ་ག་ཟིའུ་ལྷ་ཁང་བརྒྱུད་ལ་རེར་སྐུ་ཚད་
དཀྱུས་སུ་རྐྱང་མཐོ་གང་དང་སོར་གསུམ། ཞེང་ལ་རྐྱང་མཐོ་གང་རེ་ཡོད་པའི་
ནང་འཕགས་པ་ཀླུ་སྒྲུབ་ཀྱི་ཐུགས་དམ་གྱི་རྟེན། སྟོན་པ་སངས་རྒྱས་ཀྱི་སྐུ་
བརྙན་བྱིན་ཅན་རྒྱལ་དབང་ཀརྨ་པ་སྐུ་ཕྲེང་ན་རིམ་གྱི་བོད་ཀྱི་བླ་གྲྭ་རྣམས་ལ་སོ་
ཐར་གྱི་སྡོམ་པ་གནང་བའི་སྡོམ་རྟེན་ཁྱད་པར་ཅན་སྐུ་རྒྱུ་ལི་མ་ལས་གྲུབ་པ་སྐུམ་
མཐོ་གང་ཙམ་བྱས་པ། མངའ་བདག་མེ་ཏྲི་པའི་ཐུགས་དམ་གྱི་རྟེན། སྐུ་རྒྱུ་
ཤར་ལི་ལས་གྲུབ་པའི་དཔལ་འཁོར་ལོ་བདེ་མཆོག་གི་སྐུ་སྐུམ་མཐོ་གང་ཙམ།
གྲུབ་ཐོབ་ཀུ་ཀུ་རི་པའི་ཐུགས་དམ་གྱི་རྟེན་མ་ཧཱ་མ་ཡཱ་སྐུ་རྒྱུ་ཤར་ལི་ལས་གྲུབ་པ་



སྐུམ་མཐོ་གང་ཙམ། མཁའ་འགྲོ་མ་སྐལ་པ་བཟང་མོའི་ཐུགས་དམ་གྱི་རྟེན་ཀྱི་
རྡོ་རྗེ། སྐུ་རྒྱུ་ཛཱི ཁིམ་ལས་གྲུབ་པ་མཐོ་གང་པ། དཔལ་ཤ་བ་རི་པའི་ཐུགས་
དམ་ གྱི་ རྟེན་ སངས་ རྒྱས་ ཐོད་ པ་ སྐུ་ རྒྱུ་ ཛཱི ཀིམ་ ལས་ གྲུབ་ པ་ མཁྱིད་ གང་ པ།
གཏེར་ཆེན་མཆོག་གྱུར་གླིང་པའི་གཏེར་བྱོན་སྐུ་རྒྱུ་བྱེ་མ་ཨ་ཀྲོང་ལས་གྲུབ་པའི་
གུ་རུའི་སྐུ་ཚབ་པདྨ་སམ་བྷ་སྐུ་ཚད་མཁྱིད་གང་། གྲུབ་ཆེན་ཀརྨ་པཀྵིའི་སྐུ་ལི་
མ་ལས་གྲུབ་པ་སྐུམ་མཐོ་གང་ལ་ཞལ་ཚོམས་གྱི་ལོགས་སུ་རིང་བསྲེལ་བྱོན་ནས་
ཡོད་པ་དང་། མདོར་གཟིམ་ཆུང་བཀྲིས་ཁང་གསར་ནང་དུ་ཕྱག་སྒམ་མཆོད་
ཤོམ་རྒྱ་ནག་བཀྲོལ་མ་གསེར་རྩི་མ་ཤ་སྟག་ལ་སངས་རྒྱས་ཀྱིས་སིངྒྷ་གླིང་བཏུལ་
བའི་ཐུབ་པ་ཆུ་ལོན་མ་ལ་སོགས་པའི་ཛཱིཀིམ་དང་། ལི་མ་གསེར་དངུལ་འབའ་
ཞིག་ལས་གྲུབ་པའི་རྟེན་གསུམ་དང༌། ཁྱད་པར་རྒྱལ་དབང་ཀརྨ་པ་རིམ་བྱོན་
ནས་བསྟན་འགྲོའི་བདེ་དོགས་དང་། བླ་སྤྲུལ་ཡང་སྲིད་འཁྲུལ་བྲལ་ངོས་་་
འཛིན་གནང་སྒོ་སོགས་ཐུགས་ཀྱི་བཞེད་པ་གལ་ཆེན་ཇི་མཛད་ལ་སོགས་ཉེས་ཀྱི་
བཀའ་སྒྲོས་དངོས་སུ་གནང་ཡུལ་མཉམ་མེད་ཇོ་བོ་རྗེའི་ཐུགས་དམ་གྱི་རྟེན་
“ལུང་བསྟན་སྒྲོལ་མར”གྲགས་པའི་ཤར་ལིའི་སྐུ་བྱིན་ཅན་སྐུ་ཚད་མཁྱིད་གང་
ཙམ་པ་ལ་རྒྱུ་དངུལ་གྱི་བཞུགས་སྒྲོམ་ཟིའུ་ལྷ་ཁང་རང་འགྲིགས་བཅས་བཞུགས་
ཤིང་། གཞན་ཡང་བཞུགས་ཁྲི་སོགས་སྐུའི་ཉེར་དཔྱད་ཆ་ཚང་དང་། ལྷག་
པར་གསོལ་ལྕོག་སྟེང་དུ་ཆོས་རྒྱལ་སྲོང་བཙན་སྒམ་པོའི་ཕྱག་བསྐོར་གན་གོས་
ནག་པོའི་འཐུམ་གྱི་ཕྱི་ལ་མུ་ཏིག་ལྕགས་རིལ་བསྟར་བརྒྱུས་ཀྱིས་ཡི་གེ་དྲུག་མ་
ལཉྩའི་གཟུགས་སུ་འཚེམ་དྲུབས་ཀྱིས་བརྐོས་པ། སྔར་སྒར་ཆེན་གྱི་རྟེན་ཁྲོད་
དུ་བཞུགས་སྟབས་རྟེན་མཇལ་ཞུས་ན་མ་གཏོགས་མཇལ་དཀའ་བ་ལ། ཕྱིས་
རྒྱལ་མཆོག་བཅུ་དྲུག་པ་ཆེན་པོས་འགྲོ་དོན་རྒྱ་ཆེ་བའི་ཆེད་དུ་ཕྱག་བསྐོར་འདིར་
གསེར་སྦྱངས་རྡུངས་ཀྱི་ཕྱི་ཤུབ་འཁོར་ལོ་ཚགས་བཀྲོལ་ ཤིན་ཏུ་རྒྱས་པ་དང་།
དེ་འབྲེལ་གསེར་སྦྱངས་རྡུངས་ཀྱིས་འཁོར་ལོའི་བཞུགས་སྒྲོམ་ཟུར་དྲུག་མ་ས་



འཛིན་ཞབས་རའི་ནང་དུ་ཞ་ཉེའི་ས་སྦག་བསྒྲིགས་པ་དང་། སྟེང་ནས་ལྕགས་
རིའི་ཟུར་རེར་ཏོག་རེས་མཛེས་ཤིང་ལེབས་དྲུག་ལ་བསམ་བཀྲ་ཧར་མིག་བཏོན་
པའི་ནང་ནས་འཁོར་ལོའི་རྟིང་ལྕགས་ལ་སི་ཏ་ཧུའི་འཐེན་ཐག་རྔུལ་གྱི་རྩེ་དགག་
ལྔ་པ་དང་བཞུགས་སྒྲོམ་གྱི་ལང་དྲུག་ལྕགས་རི་བཅས་པ་གསེར་སྦྱངས་རྡུངས་
འབའ་ཞིག་ལས་གྲུབ་ཅིང༌། ཚགས་བཀྲོལ་ཤིན་ཏུ་རྒྱས་པ་ལ་རིན་པོ་ཆེ་སྣ་
ཚོགས་ཀྱི་ཕྲ་ཚོམས་སྨྲས་པ་སྐུ་ཚད་སྤྱི་སྐར་བདུན་ཅུ་ཙམ་ལ་དབུར་གསེར་གྱི་རྒྱ་
ཕིབས་ཟུར་དྲུག་མ་བཅས་རྟེན་བྱིན་ཅན་དེ་དག་ཀུན་གྱི་མཇལ་ཞིང་། བཟུང་
ཐག་ནས་འཐེན་ཏེ་རང་རང་ཡིད་ལ་སྨོན་པའི་གསོལ་བ་སྨོན་ལམ་འདེབས་རྒྱུ་
ཡོད་པ་བཅས་བཞུགས་པ་དང་ཀ་བ་གཉིས་ལ་རྗེ་དེ་བཞིན་གཤེགས་པ་ལ་གོང་
མ་ཏཱ་མིང་ནས་ཕུལ་བའི་དཀར་ཡོལ་སྔོ་ཁྲའི་བུམ་པ་ལེབས་མོ་ཆ་གཅིག་ལ་རེར་
སྤང་ལ་སྤྱི་སྐར་90རེ་ཡོད་པ་རི་མོའི་བཀོད་པ་ངོ་མཚར་ཆེ་བ་འདྲེན་བྱེད་ཀྱི་སྤྱོད་
ཡུལ་དུ་མཐོང་དཀའ་བ་བཅས་རྣམས་བཞུགས་སོ། །
བཀྲིས་ཁང་བཟང་གི་བར་ཁྱམས་ཀྱི་བྱང་དུ་གཟིམ་སྒོ་ལྷོ་ལྟ་རུ་བཞིར་མི་
མགོ་སྐམ་རློན་གྱི་ཕྲེང་བ་དང༌། མེ་ལོང་ལ་མི་ལྤགས་གཡང་བཞི། སྒོ་འབོར་
ལྕགས་ཤན་གསེར་ཚགས་ལ་དབང་སྣ་དྲག་ཞལ་སོགས་རྔམས་བརྗིད་ཅན་་་་་
བརྐོས་བཀྲོལ་བྱས་པའི་ནང་ཐུགས་དམ་མགོན་ཁང་ཀ་བ་གཉིས་ཀྱི་ས་ལ་ལྷོར་
ཞལ་ཁྲ་གླིང་གསུམ་མ། ནང་དུ་མ་མགོན་མགར་གསུམ་གྱི་ཞལ་ཐང་དང༌།
དཔལ་ལྡན་ལྷ་མོའི་ལྕགས་འབག་ལ་ཁ་རླང་ཕོགས་ན་ཆམ་ནད་འཕྲལ་དུ་ཕོགས་
པའི་བཀའ་གཉན་ཅན་གཅིག གཏོར་སྒྲོམ། སྐང་རྫས། རྟེན་རྫས་་་་་
བཅས་ཆ་ཚང་དང༌། སྡིག་སྤྱོད་ཀྱི་རྗེ་དཔོན་ཁག་དང་། རྔོན་པ་བ། མི་
གསོད་ཀྱི་ལག་དམར་བ་བཅས་མང་པོ་ནས་རྒྱལ་བའི་དབང་པོ་སྐུ་ཕྲེང་ན་རིམ་
གྱི་དྲུང་དུ་བཤགས་སྡོམ་ཞུས་ཏེ་ཕུལ་བའི་གསེར་དངུལ་ཚགས་བཀྲོལ་ཅན་གྱི་གྲི་
མདུང་མེ་མདའ་ཁྱད་པར་ཅན་མང་པོ་དང༌། འབྲུག་རྒྱལ་གཉིས་པ་འཇིགས་
78



མེད་དབང་ཕྱུག་དེ་དག་ཁྲིམས་ཆད་ཤིན་ཏུ་གནག་ཅིང་སྐྱོ་བོ་མང་པོ་སྲོག་ལས་
འཕྲལ་བའི་ཁྲིམས་ལྕགས་ཟངས་སྐུད་བསྒྲིལ་མའི་དང་བྱས་པ་དེ་རྒྱལ་མཆོག་
བཅོ་ལྔ་པ་ཆེན་པོས་འབྲུག་རྒྱལ་དེ་དག་རྒྱལ་ཁམས་དང་བཅས་པ་ཆོས་ལ་བཀོད་
གནང་བར་བཤགས་སྡོམས་ཞུས་ཏེ་ཕུལ་བའི་ཁྲིམས་ལྕགས་ངོ་མ་བཅས་དང་།
ལྷག་པར་གླིང་གེ་སར་གྱི་སྐུ་དུས་སུ་གྲུབ་ཆེན་ཀརྨ་པཀྵི་ལ་ཕུལ་བར་གྲགས་པའི་
དཔའ་རྒྱུ་ཚའི་ཡ་ཟི་དཀར་ཕྲན་དང༌། བཤན་པ་རྨེ་རུ་རྩེའི་དུག་རལ་འབར་
བ། འདན་མའི་ལྗང་པ་ཡུ་དམར། དཔའ་མོ་ཨ་ཏག་ཀླུ་མོའི་སྡིག་པ་ ཤ་
གཟན་སོགས་གླིང་གི་དཔའ་བརྟུལ་ཆེ་གྲས་རྣམས་ཀྱི་རལ་གྲི་དང༌། མདའ་
མདུང་ཁྲབ་རྨོག་སོགས་གོ་མཚོན་འཁྲུལ་མེད་མང་པོ་རྟེན་རྫས་སུ་ཕུལ་ཡོད་པ་
དང༌ (རྟེན་གྲི་འདི་རྣམས་རྒྱལ་དབང་ཕྱོགས་ཕེབས་སྐབས་སུ་ ཕེབས་བྱམས་
ནང་ངམ། ཡང་ན་ཆིབས་ཞབས་ཀྱི་རྒྱབ་ཆའི་གྲས་སུ་འབྲལ་མེད་གདན་་
འདྲེན་ཞུ་དགོས)རྟེན་གྷནྡྷོ་ལ ( རྟེན་གྷནྡྷོ་ལ་ཞེས་པ་ནི་རྗེ་ཀརྨ་པ་རོལ་པའི་རྡོ་རྗེ་
མཆོག་ཡོན་གོང་མ་ཐོ་གན་ཐེ་མུར་གྱིས། དེང་ཇུ་དབེན་དབོན་དང་། ཀར་
སྡེའི་མི་དཔོན་དཀོན་མཆོག་རྒྱལ་སོགས་ཧོར་བོད་ཀྱི་གསེར་ཡིག་པ་མང་པོ་་
གདན་འདྲེན་ལ་བཏང་ནས་གོང་མའི་དད་འདུན་གྱི་བཀའ་ལུང་གནང་སྐྱེས་
བཟང་པོ་བཅས་ཀྱི་དོན་བཞིན་དགུང་ལོ་བཅུ་དགུ་པ་ས་ཁྱི ( 1358)ལོར་་་
མཚུར་ཕུ་ནས་ཕྱག་བཏེགས། མར་ལམ་བར་ཁམས་ཀརྨར་ཕེབས་སྐབས་གློ་
བུར་དུ་རྒྱ་གར་གྱི་ཛོ་ཀི་ལྔ་འོངས་ཏེ་ངེད་རྣམས་རྒྱ་ནག་རི་བོ་རྩེ་ལྔ་ལ་འགྲོ།
སླར་ངེད་རང་ལྔ་པོ་མ་འཛོམ་བར་དུ་སུ་ལའང་མི་གཏོད་པ་ཞུ། འདི་བྱང་
ཆུབ་ཤིང་ལ་འཕགས་པ་ཀླུ་སྒྲུབ་ཀྱིས་ཕྱག་བརྐོས་མཛད་པ་ཡིན་ཟེར་སངས་རྒྱས་
ཀྱི་སྐུ་ཞིག་ཕུལ་བར་ཇོ་བོ་གྷནྡྷོ་ལ་ཞེས་ཞུ་ཞིང་། ཕུལ་ཟིན་པ་དང་ཛོ་ཀི་རྣམས་
ཆ་མེད་དུ་ཡལ། དེ་ནས་བཟུང་སྒར་ཆེན་གྱི་མཆོད་ཡུལ་གཙོ་བོར་གྱུར་ལ་ཐུན་
བཞིར་ཕྱག་སྐོར་མཛད། དེས་སྒར་ཆེན་གྱི་སྐུ་འཁོར་ཐམས་ཅད་ཀྱང་ཡིད་



བསྐུལ་ཏེ་དགེ་ལ་རྩེ་གཅིག་པར་གྱུར་བས་འཇིག་རྟེན་ན་ཟླ་མེད་པའི་རྟེན་མཆོག་
ཡིན་ནའང་ཕྱིས་གོང་ས་ལྔ་པའི་སྐུ་དུས་གཞུང་བཞེས་མཛད་ནས་སྒར་ཆེན་ན་མ་
བཞུགས། (རྟེན་འབྲེལ་གལ་སྟ། གཞན་ཡང་རྟེན་སྒམ་སོགས་ཕྱོགས་་་་་
ཕེབས་སྐུ་ཆས་རྩ་ཆེན་འགའ་ཞིག་བཅས་བཞུགས་པ་མ་ཟད། རྒྱལ་བ་ཀརྨ་པ་
སྐུ་ཕྲེང་རིམ་བྱོན་གྱི་ཕྱག་སྦུག་ཕྱག་སིལ་རྒྱུ་བཟང་གནད་ཆེན་ཆ་ཉིས་བརྒྱ་སྐོར་
ཡང་བཞུགས་པའི་ཐོག་རྒྱལ་དབང་ཀརྨ་པ་ཐུགས་དམ་གསུང་སྒོའི་བཞུགས་ཁྲི་
དང་། གསུང་ཞབས་རྣམས་ཀྱི་བཞུགས་གདན་རྔ་རོལ་དུང་རྒྱུ། རྐང་གླིང་
བཅས་ཐུགས་དམ་གསུང་སྒོའི་མཆོད་པའི་ཡོ་བྱད་སྤུས་ལྡན་ཞེ་གཅིག་ཆ་ཚང་
བཞུགས།
ཐུགས་དམ་མགོན་ཁང་གི་བར་ཁྱམས་སུ་ཞལ་ལྷོར་གཟིགས་པའི་ལྡེབས་
བྲིས་སུ་རྗེ་ཀརྨ་པའི་སྐུ་ཕྲེང་མང་པོ་ནས་དངོས་བརྒྱུད་དུ་རྒྱ་ནག་གོང་མའི་ཏི་
ཤིར་མཛད་དེ་ཆོས་སྲིད་གཉིས་ཕྱོགས་ནས་ཐུགས་ནང་གཅིག་གྱུར་གྱིས་གསང་
སྔགས་ཀྱི་དབང་སོགས་ཟབ་ཆོས་དུ་མ་གནང༌། དབང་ཡོན་སོགས་ལ་གོང་མ་
ཆེན་པོ་ན་རིམ་གྱི་བང་མཛོད་ནས་ནོར་རིན་ཆེན་རྔམས་ཆེན་དུ་མ་སྔ་རྗེས་སུ་
འཕུལ་གནང་བའི་ཀ་ཅའི་རྗེས་སུ་འབྲངས་ནས་འོངས་བར་གྲགས་པའི་རྒྱ་ལྷ་
ཀོང་ཀུང་དང༌། (ཀྭ་འོང་ལོ་འོ་ཡེར་ཡང་ཟེར) ཆིབས་རྟ་དམར་པོ། བློན་
པོ་བཅས་གཙོ་འཁོར་གསུམ་བྲིས་ཡོད་པ་ལ་ལོ་ལོ་བཞིན་དགུང་གསར་གྱི་ཚེས་
གཉིས་ཉིན་རྗེ་ཀརྨ་པ་སྐུ་ངོ་མ་དབུ་བཞུགས་ཐོག་ཡིན་གཅིག་གིས་གུ་ཡི་གུང་པ་
ཕྱག་མཛོད་ནས་དབུ་མཛད་མཛད་དེ་གསུང་ཞབས་སྐུ་མདུན་པ་ནང་མ་བཅས་
ནས་ཡང་ལཱ་དང་རྒྱ་སྤོས་སྤར་ཏེ་རྒྱའི་རོལ་ཆ་འདྲ་མིན་མང་པོ་དཀྲོལ་བ་དང་།
དངུལ་སྡེར་ཆེ་ཆུང་ནང་རྒྱ་ཟས་རྣམ་པ་མང་པོ་བཤམས་པའི་ཐོག་ཤོག་སྦག་གི་
སྒྲའི་ཁྲོད་དུ་རྒྱ་ལྷའི་གསོལ་མཆོད་ཟབ་པ་གནད་སྨིན་ཐེངས་རེ་གནང་དགོས་པ་
བཅས་དང་།
80



བཀྲིས་ཁང་བཟང་གི་བར་ཁྱམས་ནས་ནུབ་ཏུ་ཅུང་ཟད་ཕྱོགས་པར་བར་
ཁྱམས་ཀ་རིང་གཅིག་དང་ཀ་ཐུང་གཅིག་ལ། དཀར་གསལ་གནམ་ཁྲ་དང་
བཅས་པའི་བྱང་དུ་སྡིང་ཆ་སྒྲོམ་སྐས་སིའུ་ལྔ་འཛེགས་པའི་སྟེང་དུ་གཟིམ་ཆུང་ཀ་
གཅིག་མ་ཁྲ་ གླིང་གཉིས་ཡོད་པའི་ནང་གདན་ལྕོག་འཛིན་ཆས་ཆ་ཚང་དང་།
དེའི་བར་ཁྱམས་ནས་ནུབ་དུ་གསང་སྒོ་ཐོན་ནས་ཀུན་ཁྱབ་ཕོ་བྲང་དང་རབ་
བསྟན་ཕོ་བྲང་ཕྱོགས་སུ་འགྲོ་ལམ་ཁག་གཅིག་དང༌། གནམ་སྒོ་བརྒྱུད་སྒྲོམ་
སྐས་བབས་ནས་ལྕགས་སྐས་ གསུམ་ སྒྲིག་བརྒྱུད་འདུ་ཁང་ངོས་སུ་འགྲོ་ལམ་་་
བཅས་ཡོད་པ་དང་། ཐུགས་དམ་མགོན་ཁང་གི་རྩེར་གསེར་ཟངས་ཀྱི་རྒྱལ་
མཚན་གཅིག་དང་། ཐུག་ནག་གཉིས་ལ་རྒྱ་དངུལ་གྱི་ཐུར་འགོ་ཉིས་བརྩེགས་
དང་། ཐོད་སྐམ་བཅས་དང༌། ཁ་ཏྲམ་གྱི་རྩེ་ལ་ཚ་གསེར་ཅན་གྱི་མེ་རི་དང་
ཨ་ལོང་རང་འགྲིགས་བཅས་དབུ་རྩེ་ཤར་མའི་ཡང་རྩེའི་གྲས་སུ་གཏོགས་པའོ། །



ས་བཅདགཉིས་པ། མཚུར་ཕུ་དགོན་གྱི་ཕོ་བྲངགཙུག་
ལག་ཁང་ལྟེ་བ་གླིང་གསུམ་དུ་དབྱེ་བའི་དབུ་
རྩེ་དབུས་མའི་རྒྱུད་ཀྱི་སྟེང་ཤོད་རྟེན་དང་
བརྟེན་པ་བཅས་ཀྱི་སྐོར་ལས།
སྐུ་
དང་པོ། འཆམ་ཁང་ཆེན་མོ་དང་རོལ་མོ་ཁང་།
རླུང་བཀྲ་ཤིས་རིང་མོ་དང་། སྒར་ཆེན་ཕྱག་
ཁང་དང་། གཉེར་ཚང་གི་ལེ་ལག་དང་
བཅས་པའི་རྟེན་དང་བརྟེན་པའི་སྐོར།
དབུ་རྩེ་དབུས་མའི་རྒྱུད་ནི་ཐོག་མར་བླ་གཡེར་མཐིལ་གྱི་ནུབ་རྒྱུད་ནས་
ཞལ་ ཤར་དུ་གཟིགས་པའི་སྐུ་འཆམ་ གྱི་རོལ་ མོ་ ཁང་ཁ་ བད་པུ་ཤུ་ ལྡན་པའི་་
སྡིངས་ཆ་སྲིད་ལ་སྤྱི་ཁྲེ་གང་དང་ཕྱེད་ཙམ་ཡོད་པའི་སྟེང་དུ་གཡབ་ལྕམ་གང་
རིང་མོ་ཀ་བ་ལྔའི་སར་ལྷོ་བྱང་སོ་སོར་སྒོ་རེ་ཡོད་པ་དང་། རོལ་མོ་ཁང་གི་ལྷོར་
འཆམ་སྒོ་ཆེ་ཞིང་མཐོ་བ་ལ་སྒོ་འཕྱོར་གྱི་བར་ཁྱམས་ཕྲན་བུ་ཡོད་པའི་ནང་ཞལ་
ཤར་གཟིགས་ཀྱི་སྒོ་ཉེས་ཧྲལ་རུ་མེ་མཛོ་དཀྲི་འབྱར་བའི་ནང་འཆམ་ཆས་བཞེས་
ས་ལ་བྱང་དུ་གཡས་གཡོན་རྡོ་སྐས་སིའུ་གསུམ་རེ་ཙམ་འཛེགས་པའི་སྟེང་སྡིངས།
ཆ་ཀ་ངའ་ བརུའི་ས་དང་། མཐོང་དུ་གནམ་ཡངས་ཀ་བ་ལྔའི་ས་ལ་ལྕགས་ཁྲ་
ཡོད་་པ། ཤར་ལྷོ་ནུབ་རྒྱུད་དུ་ཁྱམས་འཁོར་བཅས་ཁྱོན་འཆམ་ཁང་ཀ་བ་སུམ་
ཅུའི་ས་ལ་བྱང་དུ་ཆབ་གསེང་གི གསང སྒོ་ཆུ:་ངུ་བཅས་ཡོད། འཆམ་ཁང་གི་
གཟིམ་སྒོའི་ཕྱི་ནས་ལྷོ་ངོས་སུ་སྐས་གདང་བུ་བདུན་འཛེགས་པའི་འཆམ་སྒོའི་སྒོ་
འཕྱོར་གྱི་སྟེང་དུ་གཟིམ་སྒོ་ ལྷོ་ལྟའི་ནང་མདོར་ བར་འགག་ ལྕམ་གང་མ་དང༌།
82



སྦུག་ཏུ་རྒྱལ་དབང་ཀརྨ་པ་སྐུ་ངོ་མ་སྐུ་འཆམས་སུ་ཆིབས་བསྒྱུར་སྐབས་སྐུ་ངལ་
གསོ་ཡུལ་གཟིམ་ཆུང་ཀ་བ་གཉིས་ཞལ་ཁྲ་གླིང་གསུམ་ཤར་དུ་བསྟན་པ་དང་།
དེའི་མདོར་ཤར་དང་། བྱང་དུ་ཕྱོགས་པའི་སྐུ་མདུན་པ་སྐོར་བཅས་འཆམས་
གཟིགས་བཞུགས་ཡུལ་ ཀ་ཕིབས་གཡབ་འཁོར་རྟ་མགོ་གཟུགས་ཀ་བ་གསུམ་ལ་
གཟིགས་གདང་རང་འགྲིག་ཡོད་པ། ལྷོར་གཟིམ་སྤྱོད་དང་སྐས་འཛེགས་འོག་
ཏུ་དཀར་ལམ་འཐེན་བྱེད་སོགས་ཀྱི་ས་དཀར་འཇུག་ཡུལ་ཁང་པ་ཀ་གཅིག་མ་
བཅས་རྣམས།།
རོལ་ཁང་རྒྱབ་ཀྱི་རྡོ་གཅལ“བླ་གཡེར་གོང་མའི”ནང་། ཤར་དུ་སྒར་
པ་བླ་བྲང་གི་ཕྱི་འདོན་གྱི་རྟེན་གཙོ་བཞིའི་གྲས་སྐུ་ཀླུང་བཀྲ་ཤིས་རིང་མོ་ཞེས་པ་
དར་ཆེན་སྐུ་ཚད་སྤྱི་ཁྲེ་ཉི་ཤུ་རྩ་དགུ་ལྷག་ཙམ་ཡོད་པའི་དབུ་ཐོད་དུ་རྒྱལ་མཚན་
དང་གསེར་ཏོག དབུ་ཏོག་གི་ནང་དུ་རྒྱལ་དབང་ཀརྨ་པའི་ན་བཟའ་དང་
དབུ་ལོ་སོགས་རྟེན་བྱིན་ཅན་གྱིས་གཏམས་པ། རྒྱལ་མཚན་གྱི་ཞབས་སུ་རྔ་མ་
ནག་པོའི་དབུ་སྐྲ་དང༌། དབུ་སྐྲའི་འོག་ཏུ་ཤིང་སྒམ་ཆུང་ངུའི་ནང་མགོན་པོ་
བེར་ཅན་གྱི་སྐུ་བྱིན་ཅན་ཞིག་བཞུགས་པ་དང་། སྐུ་གཟུགས་ལ་མ་བུ་དགྲ་
གྲོགས་རྒྱལ་བའི་སྐུ་ཁམས་དང་བཏུན་པའི་དར་ཚོན་སྣ་ལྔའི་བ་དན་རང་འགྲིག་
བཅས་ལོ་ལྟར་ཟླ་བ་བཞི་པའི་ཚེས་བཅུའི་གོང་དུ་ན་བཟའ་གསར་བརྗེས་ཀྱིས་སྐུ་
བཞེངས་ཞུ་སྐབས་རང་འགུལ་གྱིས་བཞེངས་སྲོལ་ཡོད་པ་དང་། བླ་གཡེར་
གོང་མའི་རྡོ་གཅལ་དེའི་བྱང་དུ་རྒྱལ་བ་སྐུ་ཕྲེང་བཅུ་དྲུག་པའི་སྐུ་དུས་གསར་
བཞེངས་གནང་བའི་ཕྱག་མཛོད་ཁང་མ་ལག་གི་ཤག་འཁོར་ལ་རྒྱ་རྡོའི་རྡོ་སྐས་
པད་སྤུངས་གཟུགས་སིའུ་ལྔ་དང་། དེའི་སྟེང་དུ་རྡོ་སྐས་སིའུ་གསུམ་བཅས་
འཛེགས་པའི་སྒོ་འཕྱོར་གློ་འབུར་སྡིངས་ཆ་ཅན་ཕན་ཚུན་ཀ་བ་གཉིས་ལ་སྟག་ཁྲ་
སྒྲོམ་སྐྱོར་གྱིས་བསྐོར་བའི་ནང་སྒོ་འཕྱོར་གྱི་གཡས་གཡོན་གྱང་ལོགས་སུ་སྒར་
ཆེན་གྱི་རྩིས་པ་རྣམས་ནས་ལོ་ལྟར་གནམ་ལོ་གསར་ཚེས་སུ་ལོ་དེའི་ལོ་ཕྱུགས་
83



སོགས་དགེ་མི་དགེའི་བླང་དོར་སྟོན་བྱེད་མཚུར་རྩིས་རང་ལུགས་ཀྱི་གླང་འབྲུག་
གཉིས་ཀྱི་ཁ་གྲངས་དང་ཁ་དོན་སོགས་སོ་ནམ་གླང་རྩིས་རྒྱས་པ་དང་། ཉི་ཟླ་
སྒྲ་འཛིན་བཅས་ཚོན་རིས་ཀྱིས་ཕྱེ་བའི་རི་མོ་དང༌། འབྲས་བུ་གསལ་བར་
བཀོད་པའི་ཡི་གེའི་ཤོག་ཁྲ་བཅས་སྦྱར་ནས་ཡོད། “སྒོ་ཉིས་ཧྲལ་” ཞེས་པ་
ཞལ་ལྷོར་གཟིགས། རུ་མེ་པད་ཆོས་མཛོ་དཀྲི་སྒོ་འབོར་ལྕགས་ཤན་ཨ་ལོང་
བཅས་རང་འགྲིག་ནང་ཕྱག་ཁང་མ་ལག་གི་མཐོང་འཁོར་མཐིལ་གྱི་རྡོ་གཅལ་
དང་དེའི་སྒོ་ཤུར་གྱི་ནུབ་ཏུ་སྤུ་ཁང་སྒོ་བྱང་ལྟ་ཀ་བ་གཉིས་ལ་ལྷོར་དཀར་གསལ་
སྟག་ཁྲ་ཅན། དེའི་ནུབ་ཏུ་རྩམ་ཁང་ཆུང་བ་སྒོ་བྱང་ལྟ་ཀ་བ་གཉིས་ལ་ལྷོར་
དཀར་གསལ་སྟག་ཁྲ་ཡོད་པ། དེའི་བྱང་དུ་མར་ཁང་ཆུང་བ་སྒོ་ཤར་ལྟ་ཀ་བ་
གཉིས་ལ་ཤར་དུ་སྒེའུ་ཁུང་ཉིས་ཧྲལ། སྒོ་ཤུར་གྱི་ཤར་དུ་ཤ་ཁང་ཆུང་བ་སྒོ་
བྱང་ལྟ་ཀ་བ་གསུམ་ལ་ལྷོར་དཀར་གསལ་སྟག་ཁྲ་ཡོད་པ། དེའི་འགྲམ་ནས་
སྟེང་འགྲོའི་སྐས་གདང་བུ་བདུན་སྐས་ཁུང་ཤིང་གི་རྒྱ་ཁྲ་ཅན་འཛེགས་པའི་ཤག་
འཁོར་གྱི་ཤར་དུ་སྐུ་མགྲོན་བཞུགས་ཡུལ་གཟིམ་ཆུང་ཀ་བ་གཉིས་ལ་ལྷོར་ཁྲ་གླིང་
བཞི་དང་། མདོར་ཞབས་ཕྱི་ཁང་ལྕམ་ཁང་མ། དེའི་ནུབ་ཏུ་གཟིམ་སྒོ་བྱང་
ལྟ་རུ་མེ་མཛོ་དཀྲི་རང་འགྲིག་ནང་སྒར་ཆེན་གྱི “ལས་ཁུངས” ཅེས་པ་ཕྱག་་
མཛོད་ཁང་ཀ་བ་བཞི་ལ་ ལྷོར་སྒོ་ཐོད་ཟུར་འཕྱོང་རབ་གསལ་ཤེལ་གླིང་བཅུ་
གཅིག་ཡོད་པ་ལ་གཅོང་ཁའི་འཁོར་ཡུག་ཏུ་ཁྲོ་ཡི་སྟག་ཁྲ་ར་གླིང་ཚོན་ཁྲ་མེ་ཏོག་
རིས་ཀྱི་གཟིགས་གདང་བཅས་རང་འགྲིག་ནང་ཕྱག་སྒམ་མཆོད་གཤོམ་དངུལ་
སྒམ་ཡིག་སྒམ་རང་འགྲིག་དང་། ཞྭ་ནག་མཛོད་པ་དང་གཉེར་སྡེ་ལས་དྲུང་།
གཉེར་ཆུང་། གཉེར་གཡོག་ལ་སོགས་པའི་གོ་བབས་གདན་ལྕོག་རང་འགྲིག
ཕྱག་ཁང་གི་ནང་ནས་ཤར་དུ་སྒོ་ནུབ་ལྟ་གཉེར་ཚང་ཀ་བ་གཉིས་ལ་ལྷོར་ཁྲ་གླིང་
གསུམ་ཡོད་པ་དང༌། ཕྱག་ཁང་ནང་གི་ནུབ་ཏུ་མཛོད་ཆུང་ལྕམ་ཁང་མ་ལྷོར་
ཁྲ་གླིང་གཉིས་བཅས་དང་། དེའི་ཕྱིར་བར་ཁྱམས་གཡབ་འཁོར་བརྒྱུད་ཕྱག་



ཁང་གི་ནུབ་ཏུ་སྒོ་བྱང་ལྟ་སྣུམ་ཁང་ཀ་བ་གཉིས་ལ་ལྷོར་ཁྲ་གླིང་གཉིས་ནང་སྣུམ་
སྣོད་ ཀོ་ ལྡིང་དང༌ ཁྲོ་ ཟངས། ཟངས་ ཀྱི་ བན་རྐྱེན་ སོགས་ མང་ པོ་ ཡོད་ པ།
དེའི་ནུབ་ཏུ་སྒོ་ཤར་ལྟ། མདོར་ཞབས་ཕྱི་ཁང་ལྕམ་ཁང་མ་དང་། སྦུག་ཏུ་
མགྲོན་ཁང་གཟིམ་ཆུང་ཀ་བ་གཅིག་ལ་ལྷོར་ཁྲ་གླིང་གསུམ་ཡོད་པ། དེ་ནས་
བྱང་དུ་“བར་ཐབ”ཞེས་པ་སྒོ་ཤར་ལྟ་ཕྱག་ཁང་གི་གསོལ་ཐབ་ཀ་བ་གཉིས་ལ་
གནམ་ཡངས་དང་། ཤར་དུ་སྒེའུ་ཁུང་ཉིས་ཧྲལ། དེའི་བྱང་དུ་བྲག་ཤུར་
བརྒྱུད་ནུབ་ཏུ་གཟིམ་སྤྱོད་དང་། བྲག་ཤུར་གྱི་བྱང་དུ་སྒོ་ཤར་ལྟ་བཞེས་སྤྲོ་
ཁང་ཆུང་བ་ ཀ་བ་ གཅིག་ ལ་ ཤར་དུ་སྒེའུ་ཁུང་ཉིས་ཧྲིལ་ཡོད་པ། དེ་ནས་་
མཐོང་འཁོར་མཐིལ་དུ་རྡོ་སྐས་བབས་པའི་རྡོ་གཅལ་གྱི་བྱང་ཤར་མཚམས་སུ་མ་
ཎི་འཁོར་ཆེན་ཤིན་ཏུ་ཆེ་བ་ལ་མ་ཎི་བ་གཏན་སྡོད་ཀྱི་ཞར་དུ་སྒོ་ཉིས་ཧྲལ་གྱི་སྒོ་
ར་བ་གཅིག་ལྕོག་ཏུ་བྱེད་པ། དེའི་ཤར་དུ་རྡོ་སྐས་སིའུ་བདུན་ཙམ་འཛེགས་ཏེ།
འདུ་ཁང་གི་ཇ་སྒོ་དང་། ་ རྡོ་སྐས་རིང་མོ༔ བརྒྱུད་དབུ་རྩེའི་ཕྱོགས་སུ་འགྲོ་
ལམ་ཡོད། ཕྱག་ཁང་མཐོང་འཁོར་གྱི་སྟེང་ཤོད་སོ་སོར་བར་ཁྱམས་ཁྱམས་
གླིང་གི་གཡབ་འཁོར་ཀ་བ་བཅུ་བཞི་རེ་ཡོད་པ་ལ་འཁོར་ཡུག་སྟག་ཁྲས་བསྐོར་
བ་དང་། སྟེང་འགྲོའི་སྐས་གདང་བུ་དགུ་ལ་སྐས་ཁུང་སེང་གཡབ་རང་འགྲིག་
བཅས་རྣམས།
གཉིས་པ། ཕོ་བྲང་གསར་པའི་སྟེང་ཤོད་ལྷ་ཁང་དངགཟིམ་ཆུང་།
མཛོད་ཁང་དང་བཅས་པའི་རྟེན་དང་བརྟེན་པའི་སྐོར།
ཕྱག་ཁང་མཐོང་འཁོར་གྱི་བྱང་དུ་རྒྱ་རྡོའི་རྡོ་སྐས་པད་སྤུངས་གཟུགས་
སིའུ་བཅོ་ལྔ་འཛེགས་པའི་སྟེང་དུ་རབ་བྱུང་བཅུ་དྲུག་པའི་ས་ཡོས(1939) ལོ་
རྒྱལ་མཆོག་སྐུ་ཕྲེང་བཅུ་དྲུག་པ་ཆེན་པོའི་སྐུ་དུས་སུ་རྒྱ་བསྐྱེད་གསར་བཞེངས་
གནང་བའི “ཕོ་བྲང་གསར་པ”ཞེས་པ་ཤག་འཁོར་ཐོག་བརྩེགས་བཞི་ལྡན་གྱི་



༤
སྒོ་འཕྱོར་ཀ་བ་བཞིའི་ས་ལ་སྒོ་སྐྱོར་ཕན་ཚུན་ནག་རྩིས་བསྐོར་བ། སྒོ་འཕྱོར་
གྱི་ནུབ་ཏུ་རྣམ་སྲས་མགོན་ཁང་སྒོ་ཤར་ལྟ་ཀ་བ་གཉིས། ལྷོར་དཀར་གསལ་
སྟག་ཁྲ་ཅན་གྱི་ནང་རྒྱལ་ཆེན་རྣམ་ཐོས་སྲས་ཀྱི་གཏོར་སྒྲོམ་དང༌། གཡང་སྒམ་
ཐོག་ཚད་དམ་འབྱར་མ། དེའི་སྦུག་ཏུ་སྒར་ཆེན་གྱི་མཛོད་ནག་ཞེས་པ་མགོན་
ཁང་ཀ་བ་བཞི། ལྷོར་དཀར་གསལ་སྟག་ཁྲ་རང་འགྲིག་ནང་ནུབ་ནས་ཞལ་
ཤར་གཟིགས་ཀྱི་མ་མགོན་ཞལ་སྦྱོར་སྐུ་རྒྱུ་འཇིམ་པ་ལས་གྲུབ་པ། སྐུ་ཚད་ཁྲུ་
གང་ལྷག་ཙམ་བྱས་པས་གཙོས་འཁོར་ལྔ་ཡོངས་རྫོགས་ཀྱི་ཐང་ནག་སོགས་རྟེན་
བྱིན་ཅན་དང་། ནུབ་ཏུ་གཏོར་སྒྲོམ་ནར་མོ་སྒོ་ཉིས་ཧྲལ་ཅན་སྟེང་འོག་བང་
རིམ་གཉིས་ནང་གཤམ་དུ་ཟས་སྣ་འབྲུ་སྣ་སོགས་སྣ་ཚོགས་དང་། སྟེང་དུ་ཨམ་
ནུ་ཞེས་པ་མར་གྱིས་བཞེངས་པའི་མགོན་པོའི་ལོ་གཏོར་དང༌། མཆོད་སྤྲིན་སྣ་
ལྔ་སྨན་རག་གཏོར་གསུམ་ཆ་ཚང་ཕྲེང་བར་བསྒྲིགས་པ། ཀ་བའི་ལོགས་དང་
གྱང་ལྡེབས་འཁོར་ཡུག་ཏུ་ཁྲབ་རྨོག་དང་། མདའ་གྲི་མདུང་གསུམ་གོ་མཚོན་
མང་པོ་དང་། སྟག་གཟིག་དོམ་དྲེད་ལ་སོགས་པའི་གཅན་གཟན་གྱི་ལྤགས་
རིགས་ སྣ་ ཚོགས་ དང་། མཐིང་ ཁྲ་ དང༌། ཇ་ ཁ་ བཏགས། སོག་ དར།
ནང་མཛོད། ཨ་ཤེ་ལ་སོགས་པ་དར་གོས་བསམ་གྱིས་མི་ཁྱབ་པའི་རྟེན་རྫས་
བཤམས་པ། ལོ་ལྟར་ཧོར་ཟླ་བཅུ་གཉིས་པའི་ནང་ལོ་གཏོར་བརྗེ་བའི་སྐབས་
སུ་མ་གཏོགས་རྒྱུན་དུ་དམ་འབྱར་མ་ཤིན་ཏུ་བཀའ་གཉན་པར་གྲགས་པ་བཅས་
དང་། སྒོ་འཕྱོར་གྱི་ཤར་དུ་སྒོ་ནུབ་ལྟ་གུར་ཁང་དཀྱུས་མ་ཀ་བ་བཞིའི་ནང་བླ་
བྲང་གི་རྒྱུན་མཁོའི་བེད་སྤྱོད་གནང་བྱེད་དཀར་གུར་དང་། དཀར་རི་མགོ་
ནག འགའ་གུར་མདོ་བ་བྱ་གཡབ། ལྡིང་གཡབ་དང༌། ཡོལ་འཁོར་སྒོ་
གཡབ་རང་འགྲིགས། སྦྲ་གུར་ཆེ་ཆུང་ཅོག་གུར་སོགས་རྒྱུ་ཆ་བཟོ་དབྱིབས་མི་
འདྲ་བ་མང་པོ་དང་། གོས་སྐུ་ཆེན་མོའི་བཞུགས་སྟན་དུ་གདིང་བྱེད་སོགས་
དཀྱུས་གུར་ཤིན་ཏུ་མང་བ་དང་། སྦུག་ཏུ་ཁམས་ཕྱོགས་ནས་ཐོན་པའི་རྟ་དྲེལ་
86



དང་ཁལ་ གཡག་གི “ མར་སྒ” ལྕགས་ཤན་ཡོད་མེད་དང་། འཕྱིང་སྟན་རེ་
བའི་རྒྱབ་ལྡན་གྱི་དཀར་བརྩེགས་སོགས་གསར་རྐྱང་རྒྱུན་སྡེམ་དོ་པོ་ལྔ་བརྒྱ་སྐོར་
ཡོད། དེའི་བྱང་དུ་མཐོང་འཁོར་ཆེན་མོའི་སྒོ་ཉིས་ཧྲལ་ལྷོ་ལྟ་རུ་མེ་མཛོ་དཀྲི་
སྒོ་འབོར་ལྕགས་ཤན་ཨ་ལུང་བཅས་རང་འགྲིག་ནང་ཤར་དུ་སྒོ་ནུབ་ལྟ་གུར་ཁང་
ལེགས་པ་ཀ་བ་དགུ་ལ་ནུབ་ཏུ་སྒེའུ་ཁུང་ལྟབས་གཉིས་མ་གཉིས་ཀྱི་ནང་རྒྱལ་
དབང་ཀརྨ་སྐུ་ཕྲེང་ན་རིམ་ནས་ཕྱོགས་ཕེབས་སྐབས་ཀྱི་སྒར་ཆས་ཀྱི་དབུ་གུར་
ལེགས་ཞེར་ཆ་ཚང་མང་པོ་དང་། ལྷག་པར་དབུ་གུར་རྨ་བྱ་ཆེན་མོ་ཞེས་པ་
མདོ་རས་ཟམ་སོ་དཀར་པོ་ལ་ནང་ཤ་ཧོར་གོས་སེར་པོ་དང་། མཐའ་ ཤན་
ཧོར་གོས་སྔོན་པོ་བྱས་པ། དབུ་ཀླད་དང་ལོགས་བཞིར་ཧོར་གོས་ཚོས་ཚོགས་
ལས་གྲུབ་པའི་སྦ་ལྷ་རི་དྭགས་ཆོས་འཁོར་དང་། རྫི་པ་ཏྲ་སོགས་མངོན་པར་
བཀྲ་བའི་སྟེང་དུ་རྨ་བྱའི་སྒྲོ་ལྡོངས་བྱ་སྤུ་གནོན་དུ་བསྒྲིགས་པའི་སྒྲོ་གུར་ལ་་
དབུས་སུ་གསེར་ཕྲུ་དང་། གཡས་གཡོན་གདུང་སྣེ་གཉིས་ལ་ཆུ་སྲིན་གཉིས།
ཀ་བ་དང་གདུང་མ་མཚལ་རྩི་ལ་ཕོ་ཁ་མོ་ཁའི་ལྕགས་ཤན་རྣམས་གསེར་ཚགས་
བྱས་པ། སྲིན་ སེར་ གྱི་ཆོན་ ཐག་ལ་ སི་ ཤན་ མཚལ་ ཁའི་རྔ་རིལ་ བརྒྱན་པ།
ལྕགས་ཕུར་ཆེ་ཆུང་རྣམས་ཀྱི་སྐེད་པ་ཡན་ལ་གསེར་ཚགས་བྱས་པ། དེའི་དབུ་
གཡབ་ནམ་མཁའ་ལྡིང་སེར་པོ་ལ་འགོ་འཐོར་ཚོན་སྣའི་སྦ་ལྟེ་རྒྱན་སྤྲོས་ཤིན་ཏུ་
ལེགས་པ། མདོ་རས་དཀར་པོའི་ཡོལ་འཁོར་སྒོ་གཡབ་དང་བཅས་པར་འགོ་
འཐོར་ཚོས་ཚོགས་ཀྱི་སྦ་ལྷ་བཀྲིས་པའི་རི་མོ་དུ་མས་བརྒྱན་ཅིང་འཁོར་མོ་ཡུག་
ཏུ་དར་སྔོན་གྱི་གཤམ་བུ་ལ་འགོ་འཐོར་དམར་སེར་གྱི་འཇའ་ལྡན། དེའི་ཕྱིར་
མདོ་རས་དཀར་པོ་དར་སྔོན་གཤམ་བུ་འགོ་སྣམ་འཇའ་ལྡན་ཅན་གྱི་ལྕགས་རི་ཁུ་
རལ་ཤིན་ཏུ་ཡངས་པ་བཅས་རིན་ཐང་ཆེ་བ་ཆ་ཚང་ལ་ཁུངས་སོ་སོའི་བཞུགས་
ཁོམ་རང་འགྲིག་བཅས་བཞུགས་པ་དང་། ནུབ་ཏུ་སྒོ་ཤར་ལྟ་འབྲུ་ཁང་ཀ་བ་
དགུ་ལ་ཤར་དུ་སྒེ་ཁུང་ཉིས་ཧྲལ་གཉིས། དེའི་སྟེང་དུ་སྐས་གདང་བུ་དགུ་
87



འཛེགས་པའི་ཉིས་ཐོག་ཁྱམས་འཁོར་གྱི་ཤར་རྒྱུད་ནས་སྒོ་ནུབ་ལྟ་མཛོད་ཁང་ཀ་
དགུ་མ་སྒེའུ་ཁུང་ཉིས་ཧྲལ་གཉིས་ནུབ་ཏུ་བསྟན་པ། དེའི་ནང་གྲི་དང་མེ་
མདའ་གོ་ཁྲབ་ལ་སོགས་པ་སྤུས་ལེགས་ཐོན་ཁུངས་དང་ཚེ་སྐབས་རིགས་དབྱེར་
མི་ནུས་པ་རྡོ་གཡོག་རྒྱུན་ཁྲ་ཅན་གྱི་དོ་པོ་གདུང་བཀག་བྱས་པ། དེའི་མཚམས་
ལྷོར་སྒོ་བྱང་ལྟའི་ནང་ཤིང་འབྲས་དང་། བྱེ་རིལ། ཀ་ར་བུར་སྦྲང་སོགས་རྒྱ་
དཀར་ནག་ཁ་བལ་སོགས་ནས་ཐོན་པའི་མངར་ཆའི་རིགས་འཇུག་ཡུལ་ཀ་བ་
གཉིས་ལ་ལྷོར་ཁྲ་གླིང་གསུམ་ཡོད་པ། དེའི་ནུབ་ཏུ་སྒོ་བྱང་ལྟ་རུ་མེ་མཛོ་དཀྲི་
རང་འགྲིག་ནང་མདོར་སྒྲོལ་མ་ལྷ་ཁང་ཀ་བ་བརྒྱུད་ཀྱི་ས་ལ་ལྷོར་ཁྲ་གླིང་བཅུ་
ཡོད་པ་ལ་བྱང་ནས་ལྷོར་གཟིགས་པའི་གཙོ་བོའི་སྒྲོལ་མ་སྐུ་རྒྱུ་གསེར་ཟངས་ལས་
གྲུབ་པ་ཐོག་ཚད་མ (འདི་རྒྱལ་མཆོག་བཅུ་དྲུག་པ་མཆོག་དང་གོང་དཀར་བདེ་
ཆོས་ཡོང་འཛིན་སྤྲུལ་སྐུ་རིན་པོ་ཆེ་རྣམ་གཉིས་དབུ་བཞུགས་ཀྱིས་རབ་གནས་
མཛད་སྐབས་སྐུ་ཚད་མཐོ་གང་དངོས་སུ་འཕར་བ་སོགས་ངོ་མཚར་ཆེ་བ)དེའི་
གཡས་གཡོན་དུ་སྐུ་རྒྱུ་གསེར་ཟངས་ལས་གྲུབ་པའི་སྒྲོལ་མའི་སྐུ་བརྙན་མི་ཚད་མ་
ཉི་ཤུ་བཅས་ཕྱག་འཚལ་མ་ཉེར་གཅིག་གི་སྒྲོལ་མ་གཙོ་འཁོར་ཆ་ཚང་ལ་བཞུགས་
སྒྲོམ་མཆོད་ཤོམ་བཅས་རང་འགྲིག་དང༌། ནུབ་ནས་ཞལ་ ཤར་དུ་གཟིགས་
པའི་གསེར་ཟངས་ལས་གྲུབ་པའི་སྤྱན་རས་གཟིགས་ཕྱག་སྟོང་སྤྱན་སྟོང་གི་སྐུ་
ཐོག་ཚད་མ་བཞུགས་སྒྲོམ་རང་འགྲིག འཁོར་ཡུག་ཏུ་སྒྲོལ་མའི་ཉིན་ཐང་
རིམ་པར་བཤམས་པ (ཉིན་ཐང་ཞེས་པ་ལོ་ལྟར་ཧོར་ཟླ་བཅུ་པའི་ཚེས་བཅུའི་
ཉིན་རྗེ་བཙུན་སྒྲོལ་མའི་དུས་ཆེན་ཁྱད་པར་ཅན་འཁེལ་བ་ལ་བླ་བྲང་རང་ཁོངས་
ཀྱི་ལྷ་བྲིས་ཇི་ཡོད་སོ་སོ་ནས་འདིའི་ཉིན་རྗེ་བཙུན་སྒྲོལ་དཀར་ཡིད་བཞིན་འཁོར་
ལོའི་ཞལ་ཐང་རེ་ཆ་ཚང་བྲི་ཐུབ་པ་དང་། ཚེམ་བཟོ་རྣམས་ནས་གོང་གཤམ་
ཞལ་ཁེབས་རླུང་གནོན་སོགས་ཞལ་ཐང་ཇི་ཡོད་རྣམས་ལ་རེ་རེ་བཞིན་ལེགས་
པར་སྒྲོན་ཐུབ་པ་བྱེད་དགོས་པའི་ཐོག་རབ་གནས་དང་བཅས་པ་ཉིན་གཅིག་
88



རང་ལ་སྒྲུབས་ཏེ་སྒྲོལ་མ་ལྷ་ཁང་འདིར་བཤམས་པའི་མདུན་དུ་ཆོག་གྲྭ་དབུ་
བྱིངས་བཙུ་གྲངས་ནས་སྒྲོལ་མ་མཎྜལ་བཞི་ཆོག་གི་ཆོ་ག་བཅས་ཆ་ཚང་གསུང་
གྲུབ་པ་མཛད་དགོས།)
སྒྲོལ་མ་ལྷ་ཁང་གི་སྦུག་ཏུ་གཟིམ་སྒོ་ཤར་ལྟའི་ནང་“སྟེང་མགོན་ཁང་”
ཞེས་པ་ཀ་བ་བཞི་དང༌། ཞལ་ཁྲ་གླིང་གཉིས་ལྷོར་བསྟན་པའི་ནང་ཡོན་ཏན་
མགོན་པོའི་མགོན་ཁང་ལ་ཐོག་གི་བྲེས་མ་རྣམས་མདའ་གྲི་མདུང་གསུམ་མཚོན་
ཆའི་རིགས་ལས་གྲུབ་པ། ཀ་བ་དང་འཁོར་ཡུག་གྱང་ལོགས་སུ་ཁྲབ་རྨོག་དང་།
གཅན་གཟན་གྱི་ལྤགས་རིགས་སྣ་ཚོགས་སོགས་ཀྱི་བསྐང་རྫས། རྟེན་རྫས་
བཤམས་པའི་ནང་མ་མགོན་ཞལ་སྦྱོར་གྱི་སྐུ་འཇིམ་པ་ལས་གྲུབ་པ་མི་ཚད་ལྷག་
ཙམ་ལ་བཞུགས་སྒྲོམ་རང་འགྲིག་དང༌། སྐུ་རྒྱུ་གསེར་ཟངས་ལས་གྲུབ་པ་སྐུ་
མགོན་དཀར་པོ་སྐུ་ཚད་ཁྲུ་གང་ཙམ་ལ་བཞུགས་སྒྲོམ་རང་འགྲིག དེའི་སྦུག་
ཏུ་ཡོན་ཏན་མགོན་པོའི་གཡང་སྒམ་ཐོག་ཚད་མའི་ནང་སྐུ་ཡི་རྟེན་དུ་རྒྱུ་དངུལ་
གྱི་བུམ་པ་ཆེ་བ་རིན་ཆེན་སྣ་ཚོགས་ཀྱིས་བཀང་བ། (འདིའི་ནང་རྒྱལ་མཆོག་
བཅུ་དྲུག་པ་ཆེན་པོ་སྐུ་གཞོན་ནུའི་སྐབས་ཁམས་ཕྱོགས་ནས་ཡར་ཕེབས་སྐབས་
མདོ་སྨད་འབྲོང་པ་སྟོད་ཀྱི་ས་ཆར་གཞི་བདག་ཨམ་ཉེ་བྷིང་རྒྱལ་ཞེས་པའི་གནས་
རི་དང་། མདུན་དུ་མཚོ་ཆུང་གཏིང་མེད་ཡོད་སར་བཞུགས་བཞག་གནང་
སྐབས་རྗེ་ཉིད་ནས་མཚེའུའི་ཆུ་ལ་ཞབས་རྗེས་བཞག་པ་ད་ལྟ་ནུབ་མེད་དུ་མཇལ་
རྒྱུ་ཡོད་པ་དང༌། ཨམ་ཉེ་བྷིང་རྒྱལ་ནས་ཆིབ་ལྕག་གི་ཡུ་བར་གཟི་ཆུ་མིག་དགུ་
པ་མིག་མེད་ཤིན་ཏུ་རིང་བ་ཞིག་ཕུལ་བ་དེ་ཡང་འདིར་བུམ་རྫས་སུ་བཞུགས)
གསུང་གི་རྟེན་དུ་ཐོད་པའི་ནང་སྔགས་འཁོར་བྲིས་པ། ཐུགས་ཀྱི་རྟེན་ལ་་
ཙནྡན་གྱི་འབོ་འབྲས་དཀར་ཇུར་བུར་བཀང་པའི་སྟེང་མདའ་དར་རྩེ་ལྔར་དར་
ཚོན་སྣ་ལྔས་བརྒྱན་པ་འཁོར་ལོ་བཞི་རིམ་གྱི་ལྷ་ཚོགས་ཀྱི་གྲངས་དང་མཉམ་པ།།
མདའ་དར་རེ་ལ་འཁོར་ལོ་བཞི་རིམ་གྱི་ལྷ་གྲངས་ཡོངས་རྫོགས་ཀྱི་ཙཀ་ལི་་་
89



བཏགས་པ། ཡོན་ཏན་གྱི་རྟེན་ལ་མར་གྱི་ ཨམ་ནུའི་གཏན་གཏོར་ཆ་ཚང་།
འཕྲིན་ལས་ཀྱི་རྟེན་ལ་གོས་བྲིས་ཀྱི་གདིང་དཀྱིལ་ཆ་ཚང་བཅས་དང༌། གཞན་
ཡང་གཡང་རྫས་སོགས་གཞུང་དང་མཐུན་པ་རྣམས་དང་གསེར་དང་ནོར་སྣ་
གཙིགས་ཆེན་ཞེ་གཅིག་བཞུགས་པ་དང་། (མགོན་པོའི་གཡང་སྒྲུབ་འདིའི་
གཡང་རྫས་གལ་ཆེན་རྣམས་དང་། ཁྱད་པར་ཙནྡ་དམར་པོའི་འབོ་ལ་སོགས་
པ་རྒྱལ་དབང་གོང་མ་སྐུ་ཕྲེང་བཅོ་ལྔ་པའི་སྐུ་དུས་ནས་བཟོ་བསྐྲུན་སོགས་སྟ་
གོན་མཛད་འདུག་པ། རྗེས་སུ་སྐུ་ཕྲེང་བཅུ་དྲུག་པ་དགུང་གྲངས་ཉི་ཤུ་ལྷག་
པའི་སྐབས་སུ་གཡང་སྒྲུབ་གསར་འཛུགས་གནང་སྐབས་ཡོ་བྱད་གོང་གསལ་
རྣམས་སྐབས་དེར་གཉེར་སྡེ་ལས་བྱེད་རྣམས་ནས་ གསར་བཞེངས་ཞུ་རྩིས་་་་་
སྐབས་རྒྱལ་དབང་མཆོག་ཉིད་ནས་མཛོད་ཁང་གར་བཞུགས་མངོན་པར་མཁྱེན་
ཏེ་ཙནྡན་གྱི་འབོ་ སོགས་ ཐད་ཀར་བཞེས་ནས་གཡང་སྒྲུབ་གསར་འཛུགས་་་་་
མཛད་ཆོག་བྱུང་བ་བཅས་ལོ་ལྟར་ཧོར་ཟླ་ལྔ་པའི་ནང་ཡོན་ཏན་མགོན་པོའི་
གཡང་གྲུབ་ཉིན་བདུན་རེ་འཚོགས་སྲོལ་བཅས་གསར་གཏོད་མཛད།)
སྒྲོལ་མ་ལྷ་ཁང་གི་བར་ཁྱམས་བརྒྱུད་ནུབ་ཏུ་སྒོ་ཤར་ལྟ་མཛོད་ཁང་ཀ་བ་
དགུ དེའི་ནང་སྟོད་ཟངས་སྨད་ཟངས་ཁྲོ་དཀར་ཁྲོ་ནག་ཆེ་ཆུང་བཟོ་་་་་
དབྱིབས་རིགས་མི་འདྲ་བ་དོ་པོ་མང་པོ་དང༌། གཅན་གཟན་གུང་། སྟག་
གཟིག་དོམ་དྲེད་ཝ་སྤྲེ་ལ་སོགས་པའི་ལྤགས་རིགས་གྲགས་སོ་ཅོག་སྟོང་ཕྲག་
བརྡལ་བ། སྦུར་ལ་དང་རྒྱལ་ཐང་། སག་རི་སོགས་མདོ་ཀོའི་རིགས་དང་།
སོ་ཧྲུག་དང་སྲེ་ལྤགས་སོགས་རྒྱ་གར་གྱི་ཀོ་ལྤགས་རིགས་ཚོས་གཞི་མི་འདྲ་བ་དོ་
པོ་གསུམ་བརྒྱ་སྐོར་བཅས་ཡོད། དེའི་སྟེང་དུ་སྐས་གདང་བུ་དགུ་འཛེགས་
པའི་གསུམ་ཐོག་ཤར་རྒྱུད་དུ་སྒོ་ནུབ་ལྟ་མཛོད་ཁང་ཀ་དགུ་མ་ལ་ནུབ་ཏུ་སྒེའུ་
ཁུང་ལྟབས་གཉིས་མ་གཉིས་ནང་ཡབ་ཨ་ཐུབ་སྲས་པོས་འཛུགས་གཉེར་འཕྲོ་
ཅན་དུ་ལུས་པ་རྒྱ་མཚལ་ལྕོག་ལ་འབའ་ཞིག་གིས་བཏབ་པའི་ཕུར་པ་དང་འཁོར་
90



.
24
གྱི་གཟུངས་པར་སོགས་མཚལ་པར་མའི་གཟུངས་ཤོག་དོ་པོ་མང་པོ་དང་། རྒྱ་
ཚོན་བོད་ཚོན་གྱི་ཚོན་སྣ་དོ་མང་པོ། གསེར་དངུལ་རགས་ཤོག་བཅས་དོ་པོ་
མང་པོ། ཚོན་ཀོང་དང་པིར་དཔྱད་སྤྱིན་ལ་སོགས་པའི་ཡོ་བྱད་མང་པོ་བཅས་
ཡོད། དེའི་ལྷོར་སྒོ་བྱང་ལྟ་རུ་མེ་མཛོ་དཀྲི་རང་འགྲིག་ནང་“ ལྷན་རྒྱས་ཁང་”
ཞེས་པ་མདོ་སྦུག་གསུམ་ལ་མདོར“ལྷན་རྒྱས་ཁང་” ཀ་བ་བཞི། ལྷོར་ཞལ་ཁྲ་
གླིང་བཅུ་ཡོད་པ་དང་། དེའི་སྦུག་ཤར་དུ་མཛོད་ཁང་ཀ་བ་བཞིའི་ལྷོར་ཞལ་
ཁྲ་གླིང་བརྒྱད་ཡོད་པའི་ནང་སེར་སྐྱ་མི་རིགས་ཁག་གི་གྱོན་ཆས་དང་འགའ་དང་
འབུ་རས་སྣམ་ཆས་སོགས་སྣ་ཚོགས་འཇུག་ཡུལ། ལྷན་རྒྱས་ཁང་གི་ནང་ནས་
ནུབ་ཏུ་སྒོ་ཤར་ལྟ་མཛོད་ཁང་ཀ་བཞི་མ། ལྷོར་ཞལ་ཁྲ་གླིང་བརྒྱད་ཡོད་པའི་
ནང་མི་རིགས་ཁག་གི་སེར་སྐྱ་ཕོ་མོའི་རྒྱུན་ཆས་གསེར་དངུལ་ལས་གྲུབ་པ་ཐོན་
གསར་རྙིང་སྣ་ཚོགས་ དང་། རྒྱ་དངུལ་ ས་ སྦག་དང་། གསེར་གཞོང་མ།
རྟ་མིག་ཆེ་ཆུང་ལ་སོགས་པ་ སྟབས་བདེའི་གསེར་ཆས་དང་། དངུལ་ ཆས།
གཟི་དང་གཡུ་བྱུར་རིགས་ཀྱི་སྒམ་རྣམས་དང་། བླ་བསྐོས་ཁག་དགོན་སྡེ་སོ་
སོའི་མཁན་སློབ་དང་ཕྱོགས་ཕེབས་སོགས་ལ་སྣོམ་བྱེད་གསེར་དངུལ་བཀྲ་མ་
ལས་གྲུབ་པའི་བླ་གཏོར་དང་། དམ་ཅན་སྤྱི་གཏོར། ཚེ་བུམ། སྨན་རག་
ཀོང་ཏིང་ཐེབ་ཙེ་སོགས་ལེགས་ཞེར་ཆ་ཚང་མང་པོ་དང་། ཙཀ་ལི་དང་གདིང་
དཀྱིལ་སོགས་མཆོད་པའི་ཡོ་ཆས་ཇི་དགོས་རྣམས་དང༌། སྤྱན་འདྲེན་སྤོས་
སོགས་སྤོས་རྫས་མང་པོ་དང་། ལྷ་དབྱེའི་རྫས་སོགས་རྫས་སྣ་ཇི་དགོས་ཆ་ཚང་
སོ་སོའི་སྐམ་རྣམས་དང་། གནམ་བསྐོས་འཇམ་དབྱངས་གོང་མ་རིམ་ ཅན་
དང་། རྒྱལ་བ་སྐུ་ཕྲེང་རིམ་བྱོན། སྲིད་སྐྱོང་རྒྱལ་པོ་རིམ་པ་བཅས་ནས་
བསྩལ་བའི་འབྱེད་ཤེ་སོགས་བླ་བྲང་གི་འཛིན་དབང་བདག་ཐོབ་སྐོར་གྱི་བཀའ་
ཤོག གཏན་ཚིག་རྒྱབ་གནོན་བཅས་བཙན་དམིགས་ཐམ་ག་དམར་ནག་རིམ་
པ་ རྣམས་ སོ་ སོ་ ངོ༌ རེའི་ བཞུགས་ སྒམ་ རང་ འགྲིག་ དང་ བཅས་ པ་ བཞུགས།
91



བར་ཁྱམས་བརྒྱུད་ནུབ་ཏུ་སྒོ་ཤར་ལྟའི་ནང་བྲག་ཤུར་རིང་མོ་དང་། བྲག་ཤུར་
གྱི་ལྷོར་སྒོ་བྱང་ལྟ་རུ་མེ་མཛོ་དཀྲི་འབྱར་བའི་ནང་དངུལ་བསྐྱེད་ཁང་གི་ལས་
ཁུངས་ཀ་བ་བཞི། ལྷོར་ཁྲ་གླིང་བཞི་ཡོད་པ་ལ་དངུལ་ཁང་ལས་བྱེད་ངོ་ལས་
ཀྱི་གདན་ལྕོག་དང་། ལོར་སྒམ། རྒྱུ་དངུལ་ཀྲམ་ཁ་དང༌། ཟངས་དམར་
གྱི་བོད་དངུལ་ཤ་རྐྱལ་མང་པོ། མ་དངུལ་གྱི་གན་འཛིན་ཁག་དང་། ལོ་ལོའི་
ངོ་བསྐྱེད་འདེད་ཁྲུ་ཕྱག་དེབ་སེལ་དམ་ཕབས་པ་དང་། མ་ཕབ་པ་མང་པོ་
འཇུག་སྣོད་ཕྱག་སྒམ་བཅས་ཡོད། དེའི་སྦུག་ཏུ་སྒོ་ཤར་ལྟ་མཛོད་ཆུང་ལྕམ་
གང་མ། བྲག་ཤུར་གྱི་བྱང་དུ་སྒོ་ ལྷོ་ལྟ་རུ་མེ་མཛོ་དཀྲི་རང་འགྲིག་ནང་སྒར་
ཆེན་གྱི་དབྱར་འཆམ་ཚེས་བཅུ་ཆེན་མོ་དང་སྒྲུབ་ཆེན་གྱི་གར་འཆམ་ཞལ་འབག་
དང༌། ཞྭ་ནག ཕོད་ ཀ སྟོད་ལྷོ། ཟོར་པང་སོགས་བཞུགས་ཡུལ་་་
འཆམ་ཆས་ཁང་ཀ་བ་བརྒྱད་ཀྱི་ས་བྲག་ཤུར་གྱི་ནུབ་ཏུ་གཟིམ་སྤྱོད་བཅས་དང༌།
དེ་ནས་བར་ཁྱམས་བརྒྱུད་བྱང་དུ་སྒོ་ཤར་ལྟ་རུ་མེ་མཛོ་དཀྲི་འབྱར་བའི་ནང་
སྒར་ཆེན་དགུ་གཏོར་ཆེན་མོའི་འཆམ་ཆས་ཁང་ཀ་བ་བཞི་ཡི་ས། ཤར་དུ་གཡུ་
ཞལ་མཐིལ་ངོས་སུ་སྒེའུ་ཁུང་ཉིས་ཧྲལ་གཉིས་ཡོད་པ། དེའི་ནང་དགུ་གཏོར་
ཆེན་ མོའི་ འཆམ་ཆས་དང་། ཞལ་འབག་ ཞྭ་ནག་ སོགས་ ཆ་ཚང་ བཞུགས།
དེའི་སྟེང་དུ་སྐས་གདང་བུ་དགུར་སྐས་ཁུང་སྟག་ཁྲས་བསྐོར་བའི་སྟེང་ཕོ་བྲང་
ཐོག་བརྩེགས་བཞི་ཐོག་གི་ཐོང་འཁོར། ཤར་དུ་རྩེ་སྐོར་གྱི་གསོལ་ཐབ་ཆེན་མོ་
ཀ་བ་གཉིས་ལ་གསོལ་ཐབ་ཡོ་བྱད་ཆ་ཚང་དང༌། དེའི་མདོར་བར་འགག་ལྕམ་
ཁང་མ། དེ་ནས་བར་ཁྱམས་ཅུང་ཡོད་པའི་ཤར་དུ་གཟིམ་སྒོ་ནུབ་ལྟ་གཟིམ་
ཆུང་ཀ་བ་གཉིས་ལ་ཞལ་ཁྲ་གླིང་བཞི་ལྷོར་བསྟན་པ་ལ་བླ་སྤྲུལ་ཁག་གི་གཟིམ་
ཆུང་འཛིན་ཆས་ཆ་ཚང་ཡོད་པ། དེའི་ནུབ་ཏུ་གཟིམ་སྒོ་བྱང་ལྟ་རུ་མེ་མཛོ་
དཀྲི་འབྱར་བའི་ནང་གཟིམ་ཆུང་ཀ་བཞི་གདུང་བརྒྱད་མ། ལྷོར་ཞལ་ཁྲ་གླིང་
བཅུ་ཡོད་པ། དེའི་ནུབ་ཀྱི་གསང་སྒོའི་མདོར་བར་འགག་ཀ་བ་གཅིག་ལ་་
92



མཐོང་དུ་དཀར་གསལ་གནམ་ཁྲ་ཡོད་པ་དང་། བར་འགག་དེ་ལ་བྱང་ངོས་སུ་
ཐོན་སའི་གསང་སྒོ་ཞིག་ཀྱང་ཡོད། དེ་ནས་ཁྱམས་ཀྱི་ནུབ་ཏུ་གཟིམ་སྒོ་ཤར་
ལྟའི་ནང་བར་ཁྱམས་རྟ་མགོ་གཟུགས། དེའི་ལྷོ་ལ་གཟིམ་སྒོ་བྱང་ལྟའི་ནང༌
གཟིམ་ཆུང་ཀ་བ་གཉིས་ལ་ཁྲ་གླིང་བརྒྱད་ཡོད་པ་ལ་ཕྱག་སྒམ་མཆོད་གཤོམས་
བཀྲོལ་མ་རྒྱ་ཙི་མ་རང་འགྲིགས་ལ་ལི་མ་དང་ཛཱི གླིམ་སོགས་ཀྱི་སྐུ་རྟེན་ཆ་ཚང་།
དེའི་སྦུག་ཏུ་གཟིམ་སྦུག་ལྕམ་ཁང་མ་ལྷོར་ཁྲ་གླིང་གཉིས་ཡོད་པ། དེའི་བར་
ཁྱམས་ཀྱི་ནུབ་ཏུ་གཟིམ་སྤྱོད་དང་། བྱང་དུ་སྒྲོམ་སྐས་སིའུ་ལྔ་འཛེགས་པའི་
སྡིངས་ཆའི་སྟེང་དུ་ཉི་འོད་སྟར་ཁའི་སྤང་གཅལ་ ཀ་རིང་གཉིས་ཀྱི་ས་དང༌།
དེའི་སྦུག་ཏུ་“ གཟིམ་ཆུང་རྣམ་ཐར་སྒོ་གསུམ”་མའི་ནང་ཀ་བ་བཞི་ལ་ཕྱག་སྒམ།
མཆོད་ ཤོམ་བཀྲོལ་མ་རྒྱ་རྩི་མ་རང་འགྲིག་ནང་སྐུ་རྒྱུ་ལི་མ་དང་། ཛི གླིམ།
གསེར་སྦྱངས་བརྡུང་སོགས་ལས་གྲུབ་པའི་སྐུ་བརྙན་སྣ་ཚོགས་དང༌། ཁྱད་
པར་གསེར་ཟངས་ལས་གྲུབ་པའི་བྱང་སྒྲ་མི་སྙན་གྱི་ཚེ་དཔག་མེད་ཀྱི་སྐུ་བཞེངས་
སྟབས་སུ་བཞུགས་པ་སྐུ་ཚད་ཐོག་ཚད་མ་གཅིག་དང་། སྒེར་གཞུ་འཇུན་པ་
བའི་ཆོས་དྲུང་གིས་ཕུལ་བའི་ཕག་མོ་མཁའ་སྤྱོད་མ་སྐུ་རྒྱུ་གསེར་སྦྱངས་བརྡུང་
ལས་གྲུབ་པ། སྐུ་ཚད་ཁྲུ་གང་ཙམ་ལ་གསེར་གྱི་དབུ་རྒྱན་དང་། སྙན་རྒྱན།།
ཐུགས་རྒྱུན་ལྡན་པ་བཅས་ཀྱིས་གཙོས་མཆོད་ཤོམ་དྲ་མིག་ཐམས་ཅད་ལ་སྐུ་རྟེན་
རྩ་ཆེན་གྱིས་གང་བ། དངུལ་གྱི་ཆུ་ཏིང་ལུགས་མ་ཡུ་རིང་འགག་གཟུགས་མ་
བདུན་ཚར་བཅུ་གཅིག་དང་། ཕྱག་སྒམ་སོ་སོའི་ནང་དུ་སྐུ་ཆས་རྩ་ཆེན་གྱིས་
གང་བ། ཕོ་བྲང་གསར་ པ་ ཤག་འཁོར་ ཐོག་བརྩེགས་བཞི་སོ་སོར་གཡབ་་་
འཁོར་ལ་ཤིང་གི་རྒྱ་ཁྲ་དང་རྒྱ་གར་གྱི་ཁྲོའི་སྟག་ཁྲ་ར་གླིང་འཁོར་ཡུག་ཏུ་བསྐོར་
བའི་བཞི་ཐོག་གི་ཤག་འཁོར་བྱང་བརྒྱུད་ནས་རྩེ་གཟིམ་ཆུང་ཕུན་ཚོགས་འཁྱིལ་
པ་སོགས་སུ་འགྲོ་ལམ་སྟེང་འགྲོའི་སྐས་གདང་བུ་དགུ་ལ་སྐས་ཁུང་སེང་གཡབ་
རང་འགྲིག་དང་། ཕོ་བྲང་གསར་པའི་ཡང་ཐོག་གི་མཐའ་འཁོར་སྤེན་བད་
93



ཉིས་བརྩེགས་ སྐེད་དཀར་དང་བཅས་པ་ ལ་ གསེར་ཟངས་ཀྱི་སྤེན་རྒྱན་དང་།
སྤེན་བད་གྱི་གདོང་ཟུར་གཉིས་ལ་གསེར་ཟངས་ཀྱི་སེང་གེ་ཤིན་ཏུ་ཆེ་བ་རེ་དང་།
པུ་ཤུའི་གདོང་ཟུར་གཡས་གཡོན་དུ་གསེར་ཟངས་ཀྱི་རྒྱལ་མཚན་ཆེ་བ་གཉིས་
དང་། དབུས་སུ་གསེར་ཟངས་ཀྱི་རི་དྭགས་ཆོས་འཁོར་ཆེ་བ་ཆ་ཚང་བཅས་
རྣམས། །
ཕོ་བྲང་གསར་པའི་མཐོང་འཁོར་མཐིལ་གྱི་བྱང་ངོས་སུ་སྐས་ལྕིབས་རྟ་སྤོ་
སྤེན་བད་བང་རིམ་ཅན་ཁ་བད་པུ་ཤུ་རང་འགྲིག་གི་གཡས་གཡོན་སོ་སོ་ནས་རྒྱུ་
རྡོའི་རྡོ་སྐས་སིའུ་བཅུ་ཙམ་རེ་འཛེགས་པའི་སྡིངས་ཆའི་སྟེང་དུ་དངུལ་གདུང་ལྷ་
ཁང་ བཀྲིས་ གསར་ མའི་ གཟིམ་ སྒོ་ ཉིས་ ཧྲལ་ རུ་ བཞི་ པད་ ཆོས་ མཛོ་ དཀྲི།
ལྕགས་ཤན། སྒོ་འབོར་དང་བཅས་པ་གསེར་ཚགས་མ་གླང་སྣ་བྲེ་འགྱོགས་
གཞུ་ འབེ་ བད་བུར་དམིགས་བཅད་ གསུམ་ བརྩེགས་ནང་ ཀ་ རིང་ བཞི་ དང་།
ཀ་ཐུང་བཅུའི་ས་ལ་རྟེན་གསུམ་ཇི་ལྟར་བཞུགས་པའི་ཚུལ་ནི། “བརྩེ་ཆེན་ཡེ་
ཤེས་འཛུམ་པའི་བསིལ་ཟེར་གྱིས། ། དུག་ལྔའི་མུན་ཁང་སྡུག་པོ་འཇོམ་པའི་
དཔལ། །འཇིག་རྟེན་དབང་ཕྱུག་སངས་རྒྱས་ཀརྨ་པ། །མི་བསྐྱོད་རྡོ་རྗེའི་་་༌་
ཞབས་རྡུལ་སྤྱི་བོར་བསྟེན”ཅེས་འཇིག་རྟེན་དབང་ཕྱུག་ཀརྨ་པ་སྐུ་ཕྲེང་བརྒྱད་
པ་ཉིད 《འཇམ་དཔལ་རྩ་རྒྱུད》ལས། “མིང་ནི་ཀ་དང་མ་ཡི་ ཐོག་མཐའ་
ཅན། །བསྟན་པ་གསལ་བྱེད་སྐྱེས་བུ་འབྱུང་བར་འགྱུར” ཞེས་སོགས་ལུང་དུ་མ་
ལས་ཡང་ཡང་བསྔགས་པ་ལྟར། གངས་ཅན་གྱི་ལྗོངས་འདིར། རྒྱལ་བ་
རྫོགས་པའི་སངས་རྒྱས་དང་དབྱེར་མེད་ཅིང་རྩོད་མེད་འཇིགས་བྲལ་གྱི་ཀརྨ་པ་
སྐུ་ཕྲེང་བརྒྱད་པ་རྡོ་རྗེ་འཆང་དཔལ་ཆོས་གྲུབ་གྲགས་པ་ཕྱོགས་ཐམས་ཅད་ལས་
རྣམ་པར་རྒྱལ་བ་མི་སྐྱོད་བཟང་པོ་རྡོ་རྗེ་དགའ་བའི་དབྱངས་ཞེས་གྲགས་པ་དེ་
ཉིད་སྐུ་བལྟམས་པའི་གནས་ནི་དཔལ་ཀར་མའི་གདན་ས་ཆེན་པོ་དང་ཉེ་བའི་
ངོམ་ཆུ་བརྒྱུད། དེ་ལས་གཡས་ལུང་ཀར་ཏི་ཕུག་བྱེ་བྲག་ས་ཏམ་གྱི་གྲོང་དུ་
94



རབ་བྱུང་དགུ་པའི་མེ་ཡོས(1507)ལོ་ལ་སྐུ་བལྟམས། བསམ་བརྗོད་ར་བ་
ལས་འདས་པའི་ཕྲིན་ལས་ཀྱི་རྒྱུ་དང་འབྲས་བུའི་བསྟན་པ་མཐའ་དག་གི་མ་རྟོག་
ལོག་རྟོགས་ཕྱོགས་རྟོགས་སོགས་ཐེ་ཚོམ་གྱི་དྲི་མ་རྣམས་བསལ་ནས། ཕྱིན་ཅི་
མ་ལོག་པའི་བསྟན་པ་མཁའ་ལ་ཉི་མ་ཤར་བ་ལྟར་མཛད་ཅིང་། ཉན་བཤད་
སྒོམ་སྒྲུབ་ཀྱི་སྡེ་དང་། ཞལ་སློབ་བུ་ཆེན་སྟོན་པ་གཉིས་པ་ལྟ་བུ་ཤ་སྟག་གིས་ས་
ཆེན་པོའི་སྟེང་འདིར་ཁྱབ་པར་མཛད་ཅིང་གྲུབ་པའི་རྟགས་དང་། ཆོ་འཕྲུལ་
གྱི་བཀོད་པ་དཔལ་ལྡན་ས་ར་ཧ་དང་རྣམ་དབྱེར་མེད་པའི་སྐྱེས་མཆོག་མིའི་སེང་
གེ་དེ་ཉིད་དགོངས་པ་ཁྱད་པར་ཅན་ལ་བརྟེན་ནས། དགུང་ལོ་ཞེ་བརྒྱད་པ་
རབ་བྱུང་དགུ་པའི་ཤིང་སྟག (1554)ལོ་ལ་གཟུགས་སྐུའི་དཀྱིལ་འཁོར་རེ་ཞིག་
བསྡུ་བའི་ཚུལ་བསྟན། དེ་ཉིད་ཀྱི་སྐུ་གདུང་རིན་པོ་ཆེ་སྐྱེ་རྒུའི་བསོད་ནམས་ཀྱི་
ཞིང་ཕན་བདེའི་འབྱུང་གནས( ཆོས་དབྱིངས་ལྷུན་པོ་ས་སྟེང་མཛེས་པའི་རྒྱན)
ཞེས་བྱ་བ་དེ་ཉིད་བཞེངས་ཤིང་བུམ་སྒོར་རྗེ་ཉིད་ཀྱི་འདྲ་སྐུ་རིན་པོ་ཆེ་དང༌།
ནང་དུ་རྗེ་ཉིད་ཀྱི་སྐུ་གདུང་རིན་པོ་ཆེ་ལས་བྱོན་པའི་སྤྱན་རས་གཟིགས་བཅུ་
གཅིག་ ཞལ་ ཕྱག་ སྟོང་སྤྱན་ སྟོང་སོགས་རང་བྱོན་བརྗོད་ཀྱི་མི་ལང་བ་ དང༌།
བྱིན་རླབས་ཅན་གྱི་སྐུ་བརྙན་ལི་མ་སོགས་སྟོང་ཕྲག་ལྷག་པ། གཞན་ཡང་རྗེ་
ཉིད་ཀྱི་རིང་བསྲེལ། གདུང་ཐལ་སོགས་རིན་པོ་ཆེའི་སྒྲོམ་བུར་བཞུགས་པ་
གཙོ་བོར་གྱུར་པའི་སངས་རྒྱས་བྱང་སེམས་པཎ་གྲུབ་སྐྱེས་ཆེན་རྣམས་ཀྱི་སྐུ་་
གདུང་དང་། སྐུ་བལ། ཡུངས་འབྲུ་ལྟ་བུའི་རིང་བསྲེལ་དང་། ཆོས་ཀྱི་
རིང་བསྲེལ། པུསྟི་ཀ་སྟོང་ཕྲག་ཏུ་ཉེ་བའི་གསུང་རབ་ཀྱིས་མཚོན་བློས་དཔོག་
པར་མི་ནུས་པའི་རིང་བསྲེལ་རྣམ་བཞིས་ཕྱུར་བུར་གཏམས་ཤིང་། ཕྱིའི་
རིགས་ལྔའི་ཟེ་སོག་ལ་རྒྱལ་བ་རིགས་ལྔའི་སྐུ་དང་། གདུགས་རིམ་ལ་བླ་རྒྱུད་
ཀྱི་མཚན་སྔགས་དང་རྒྱུད་སྡེ་རྒྱ་མཚོའི་སྙིང་པོ་ལཉྩ་རིས། བྲེ་ལ་རྒྱ་གར་གྲུབ་
ཆེན་བརྒྱད། བང་རིམ་གྱི་འཁོར་ཡུག་ཏུ་རྗེ་ ཉིད་ཀྱི་རྣམ་ཐར་ཞིབ་བཀོད།
95



རྩེའི་ཉི་མར་རྗེ་ཀརྨ་པ་ལོངས་སྐུའི་རྣམ་པ་དང་། ཟླ་བར་གཟུགས་རྡོ་རྗེ་མ་
སོགས་མཆོད་པའི་ལྷ་མོ་བཅས་འཕྲུལ་བཟོ་དཔེ་མེད་བྱོན་གཙང་དུ་གྲུབ་ཅིང་།
སྒོ་ཁྱིམ་གྱི་དབུས་སུ་ཆོས་རྒྱལ་སྲོང་བཙན་སྒམ་པོའི་མགུལ་གཡུ་མོན་མོ་ཐིགས་པ་
སོགས་རིན་ཐང་ཆེ་བའི་ནོར་བུ་དུ་མའི་ཕྲ་རྒྱན་བཀོད་པ་སྨད་དུ་བྱུང་བའི་་
མཆོད་སྡོང་རིན་པོ་ཆེ“གྲོལ་བ་བཞི་ལྡན”རྟེན་གྱི་གཙོ་བོར་བཞུགས་པ་དང་།
གཡོན་ཕྱོགས་སུ་བཞུགས་པའི་དངུལ་གདུང་དེ་ནི། “དེ་ཉིད་ཆེན་མོར་
སྐྱེ་འགྲོ་དཔག་མེད་ཀྱི། ། འཇིགས་སྐྱོབས་བདེ་ལེགས་གྲུབ་པའི་དུས་མཁྱེན་་་་
ནས། །བསམ་ཞིང་སྐྱེ་བ་བཞེས་པའི་ཀརྨ་པ། །དེ་བཞིན་གཤེགས་པའི་ཞབས་
ལ་གསོལ་བ་འདེབས”ཞེས་གསུངས་པ་ལྟར་སྐུ་ཕྲེང་ལྔ་པ་དེ་བཞིན་གཤེགས་པ་
ནི། ཉང་འདམ་གྱི་ཕྱོགས་སུ་རབ་བྱུང་དྲུག་པའི་ཤིང་བྱི (1384) ལོར་སྐུ་
བལྟམས་ཤིང་། སྐུ་ཆེ་བའི་རྣམ་ཐར་ནི་ལྷ་མིའི་འདྲེན་མཆོག་གང་གིས་ཡོན་
ཏན་འཕྲིན་ལས་དང་བཅས་པ་རྒྱ་མཚོའི་འཇིང་དང་འདྲ་བ་སངས་རྒྱས་ཁོ་ནའི་
སྤྱོད་ཡུལ་ལས་སུས་ཀྱང་དཔོག་པར་མི་ནུས་པའི་ཆོས་ཀྱི་རྗེ་ལྔ་པ་དེ་བཞིན་་་
གཤེགས་པ་དེ་ཉིད་ཏཱ་མིང་གོང་མ་ཆེན་པོ་ཡུང་ལོ་ནས་ཙི་ནའི་རྒྱལ་ཁམས་ཆེན་
པོར་གདན་ཞུས་ལྟར་གོང་མ་ཆེན་པོའི་ཏི་ཤིར་བཀུར་ནས་གོང་མར་གསང་་
སྔགས་ཀྱི་དབང་ལུང་དུ་མ་ཕུལ་གནང་བ་དང་། གོང་མའི་ཡབ་ཡུམ་གྱི་ཆེད་
དུ་དགོངས་རྫོགས་རྒྱ་ཆེར་བསྒྲུབ་པ་དང་། རྒྱའི་རྒྱལ་ཁམས་ཆེན་པོའི་མི་་
རིགས་མི་གཅིག་པ་གྲངས་ལས་འདས་པར་ཆོས་འཁོར་རྒྱ་ཆེར་བསྐོར་བ་སོགས་
དད་དམ་གྱི་དབང་གིས་རྒྱའི་རྗེ་འབངས་ཀུན་གྱི་མངོན་སུམ་མིག་གི་སྤྱོད་ཡུལ་དུ་
གྱུར་པའི་གྲུབ་རྟགས་རྫུ་འཕྲུལ་དཔག་ཏུ་མེད་པ་བསྟན་གནང་བ་བཅས་འདི་
ཕྱིའི་ལེགས་ཚོགས་དཔག་ཏུ་མེད་པའི་སྐྱབས་འཇུག་རྗེས་འཛིན་ཡང་དག་པ་
མཛད་པ་ལ་བརྟེན། རབ་བྱུང་བདུན་པའི་ལྕགས་སྟག (1410)ལོར་གོང་མ་
ཆེན་པོའི་ལུང་གིས “ཡོན་ཏན་དཔག་མེད་བསྟན་པའི་བདག་པོ་དེ་བཞིན་་་་
96



གཤེགས་པ་རིན་པོ་ཆེ་ཆོས་ཀྱི་རྒྱལ་པོ་བྱམས་པ་ཆེན་པོ། ཞི་བ་དབང་ཕྱུག་གི་
སངས་རྒྱས” ཞེས་བསྔགས་པའི་མཚན་གྱི་ཆོ་ལོ་དང་། གསེར་གྱི་འཇའ་ས།
གསེར་ཐམ། ཤེལ་ ཐམ་ཡི་བཞིན་ནོར་བུ། ཆེན་པོར་འོས་པའི་ཡོ་བྱད་
སོགས་བསམ་གྱིས་མི་ཁྱབ་པའི་བཀུར་བཟོད་གཞན་འགྲན་མ་མཆིས་པ་བསྩལ་
ཞིང་གངས་ཅན་ངུར་སྨྲིག་འཛིན་པ་ཡོངས་ཀྱི་གཙུག་གི་ནོར་བུ། ལུགས་་་
གཉིས་ཕྲིན་ལས་གསེར་སྦྱངས་བཙོ་མའི་རྩིབས་སྟོང་འབར་བའི་ ཕྱག་མཚན་
མགལ་མེ་ལྟར་འཁོར་བའི་འོག་ཏུ་རྒྱ་བོད་ཆེ་དགུ་ཐམས་ཅད་ལ་དབང་བསྒྱུར་
ཞིང་། འབངས་རྣམས་བདེ་བར་ངལ་འཚོ་བར་མཛད་པའི་བཀྲིན་ཟླ་མེད་པ་
བསྐྱངས་ཏེ་སྐུ་དངོས་ཀྱི་ཕྲིན་ལས་རྫོགས་པ་དང་། གདུལ་བྱ་གཞན་དོན་གལ་
ཆེན་ཞིག་ལ་གཟིགས་ནས་དགུང་ལོ་སུམ་ཅུ་རྩ་གཉིས་པ་རབ་བྱུང་བདུན་པའི་
ཤིང་ལུག (1415) ལོ་ལ་དག་པའི་ཞིང་དུ་གཤེགས་པའི་སྐུ་གདུང་རིན་པོ་ཆེ་
ལས་བྱོན་པའི་ཐུགས་ལྗགས་སྤྱན་གསུམ་དང་། བདག་ཅག་གི་སྟོན་པ་ཤཱཀྱའི་
རྒྱལ་པོའི་ཚེམས་མཆེ་བ་དང་། རིང་བསྲེལ་བྱ་མ་གསར་གྱི་སྒོ་ང་ཙམ་གྱིས་
གཙོས་རིང་བསྲེལ་རྣམ་བཞིས་ཕྱུར་བུར་གཏམས་པའི་སྐུ་གདུང་རིན་པོ་ཆེ་རྣམ་
རྒྱལ་མཆོད་སྡོང་“དཔེ་མེད་ལྷུན་གྲུབ་མ”ཞེས་སུ་གྲགས། །
གཡས་ཕྱོགས་སུ་བཞུགས་པའི་དངུལ་གདུང་ཆེན་པོ་འདི་ནི། “དེ་ཉིད་
ཕྱི་མར་ཐབས་མཁས་ཐུགས་རྗེ་ཡིས། ། འགྲོ་མང་སྨིན་གྲོལ་མཛད་པའི་དུས་
མཁྱེན་ནས། །བསམ་བཞིན་སྐྱེ་བ་བཞེས་པའི་ཀརྨ་པ། ། རོལ་པའི་རྡོ་རྗེའི་
ཞབས་ལ་གསོལ་བ་འདེབས” ཞེས་གསུངས་པ་ལྟར། འཇིག་རྟེན་མགོན་པོ་
སངས་རྒྱས་ཀརྨ་པའི་སྐྱེ་རབས་བཞི་པ《འཛམ་གླིང་རོལ་པའི་རྡོ་རྗེ»དེ་ཉིད་
རྔོག་ཨ་ལ་མཐིལ་དུ་རབ་བྱུང་དྲུག་པའི་ལྕགས་འབྲུག ( 1340) ལོ་ལ་སྐུ་་་་་
བལྟམས་ཤིང་། མཁས་ཚུལ་དགུ་དང་། འཁོར་ལོ་གསུམ་གྱི་འཕྲིན་ལས།
གྲུབ་རྟགས་རྫུ་འཕྲུལ་བཀོད་པ་རབ་འབྱམས་སྟོན་པར་མཛད་པ་སོགས་ཆུ་ལྷའི་
97



ལྕེ་བརྒྱས་བསྐལ་པར་བཟླས་ཀྱང་བརྗོད་པར་མི་ནུས་པ་དེ་ཉིད། ཆེན་པོ་ཧོར་
གྱི་རྒྱལ་ཁབ་ཏུ་ཕེབས་ནས་སངས་རྒྱས་ཀྱི་བསྟན་པ་ནམ་ལངས་པའི་ཁར་ཉི་མ་
ཤར་བ་བཞིན་མཛད་པ་སོགས་སྐུ་དངོས་ཀྱི་འཕྲིན་ལས་ཡོངས་སུ་རྫོགས་པར་ཉེ་
བ་ན་བོད་དུ་ཡར་འབྱོན་ལམ་དུ་བྱང་ཕྱོགས་ཀྱི་ས་དཔྱད་གཙང་བ་ཞིག་ཏུ་འགྲོ་
ཞེས་གསུངས་ནས་བྱོན་ཏེ་བྱང་གི་གད་པ་སྐྱ་རེངས་སུ། བོད་ལ་མཐའི་དམག་
དཔུང་གིས་འཚེ་བ་ཞི་བ་ཁོ་ནའི་ཆེད་དུ་དགུང་གྲངས་བཞི་བཅུ་རྩ་བཞི་བཞེས་
པ་རབ་བྱུང་དྲུག་པའི་ཆུ་ཕག (1383) ལོ་ལ་དགོངས་པ་ཆོས་དབྱིངས་ཟབ་
མོར་རེ་ཞིག་སྙོམ་པར་བཞུགས་པའི་ཚུལ་སྟོན་པར་མཛད་པ། དེ་ཉིད་ཀྱི་སྐུ་
གདུང་ལས་བྱོན་པའི་རིང་བསྲེལ་གསེར་བཙོ་མ་ལྟ་བུ་ལྷུང་གཟེད་གང་གཙོ་བོར་
གྱུར་བའི་རིང་བསྲེལ་རྣམ་བཞི། སྐུ་གསུང་ཐུགས་རྟེན་བྱིན་རླབས་ཅན་དུ་
མའི་གོང་བུ“མཐོང་གྲོལ་ཉི་མ་ཆེན་པོ”ཞེས་སུ་གྲགས།
གཡོན་གྱི་དངུལ་གདུང་གཉིས་པ་དེ། འཇིག་རྟེན་དབང་ཕྱུག་དཔལ་
ཀརྨ་པའི་རྒྱལ་ཚབ་སྐུ་ཕྲེང་དང་པོ་གོ་ཤིར་བྱང་སེམས་དཔལ་འབྱོར་དོན་གྲུབ་ཀྱི་
སྐུ་སྐྱེ་རིམ་པར་བྱོན་པའི་བཞི་པ “དཔལ་ལྡན་གྲགས་པ་དོན་གྲུབ” ཀྱི་གདུང་
རྟེན་དུ་བཞེངས་པ་ལྷ་བབས་མཆོད་རྟེན་ནང་དུ་རྗེ་ཉིད་ཀྱི་གདུང་རུས་གཙོ་གྱུར་
རྟེན་གསུམ་དུ་མས་གཏམས་ཤིང༌། ཕྱི་རོལ་ཏུ་རྒྱུད་སྡེ་རབ་འབྱམས་ཀྱི་གཟུང་
སྔགས་ལཉྩའི་རིགས་དང་། སྟོན་པའི་མཛད་པ་བཅུ་གཉིས། སངས་རྒྱས་
བྱང་སེམས་ཀྱི་སྣང་བརྙན་དུ་མ་བཅས་འབུར་དུ་དོད་ཅིང་། བཟོ་བཀོད་ཁྱད་
དུ་འཕགས་པ། །
དེ་འོག་གི་དངུལ་གདུང་དེ་ནི་རྒྱལ་ཚབ“ནོར་བུ་བཟང་པོའི”ཆོས་སྐུའི་
རྟེན་དུ་བཞེངས་པའི་དངུལ་གདུང་རིན་པོ་ཆེ་དང་།
དེ་འོག་གི་དངུལ་གདུང་དེ་རྒྱལ་ཚབ“ དཀོན་མཆོག་འོད་ཟེར”གྱི་གདུང་
རྟེན་རིན་པོ་ཆེ་བཅས་བཞུགས་པ་ལགས།
་ 98



གཡས་ཕྱོགས་ཀྱི་དངུལ་གདུང་གཉིས་པ་དེ་རྒྱལ་ཚབ“ གྲགས་པ་མཆོག་
དབྱངས”ཀྱི་སྐུ་གདུང་མཆོད་སྡོང་རིན་པོ་ཆེའི་ནང་དུ་རྒྱལ་ཚབ་ཉིད་ཀྱི་དབུ་
ཐོད་བུམ་རིལ་དུ་བྱོན་པར་རྡོ་རྗེ་རྣལ་འབྱོར་མ་དང་། ཡི་གེ་ཨཱ༔ སོགས་ཀྱི་
རང་འབྱོན་གསལ་བའི་གཙོས་རིང་བསྲེལ་རྣམ་བཞི་བརྗོད་ཀྱི་མི་ལང་བ་་་་་
བཞུགས་པ་ལགས།
དེ་འོག་གི་དངུལ་གདུང་འདི་སྙིགས་དུས་ཀྱི་འདུལ་བྱ་རྣམས་ཀྱི་ངོར་་་་
དཔག་ཏུ་མེད་པའི་ཐུགས་རྗེ་དང༌། འཕྲིན་ལས་མངའ་བ་རིག་འཛིན་དཔའ་
བོའི་དབང་ཕྱུག་རིམ་པར་བྱོན་པ་ལས། དཔའ་པོ་སྐུ་ཕྲེང་ལྔ་པ“གཙུག་ལག་
དོན་གྲུབ”ཀྱི་མཆོད་སྡོང་། །
དེའི་འོག་གི་དངུལ་གདུང་འདི་དཔའ་བོ་སྐུ་ཕྲེང་བདུན་པ“གཙུག་ལག་
དགའ་བའི”གདུང་རྟེན་རིན་པོ་ཆེ་བཅས་དེ་ཉིད་ཀྱི་ནང་དུ་རིང་བསྲེལ་རྣམ་པ་
བཞི་སོགས་རྨད་དུ་བྱུང་བའི་རྟེན་མཆོག་རྣམས་ཀྱིས་ལེགས་པར་གཏམས་ཤིང་།
བྱིན་རླབས་ཀྱི་གཟི་འོད་འབར་བ་ལགས་སོ། །
རྟེན་གཙོའི་སྐུ་རྒྱབ་གཡས་ཀྱི་གསེར་འབུམ་དེའི་ནང་དུ་མཚུར་ཕུ་་་་
གདན་ས་པ་འཇིགས་བྲལ་གྱི་སློབ་དཔོན་ཆེན་པོ་ཀུན་མཁྱེན་འཇམ་དབྱངས་
དོན་གྲུབ་འོད་ཟེར (མཁས་གྲུབ་ཆེན་པོ་མཚུར་ཕུ་འཇམ་དབྱངས་ཞུ་བ་རྗེ་་་
བཙུན་བདུད་འདུལ་རྡོ་རྗེས་འཛམ་གླིང་མཁས་པའི་རྒྱུན་བཞིའི་གྲས་སུ་བགྲང་
བ་གནང་འདུག)གྱི་སྐུ་གདུང་རིལ་བུ་བཞུགས་ཤིང་། ་ ཉིད་ཀྱི་ཕྱག་ཐལ་སྦྱར་
གྱི་བར་ན་ནོར་བུ་རིན་པོ་ཆེ་བསམ་འཕེལ་དབང་གི་རྒྱལ་པོ་བཞུགས་པས་གང་
བསམ་འགྲུབ་ཅིང་ལོངས་སྤྱོད་འཕེལ་བའི་རྟེན་འབྲེལ་ཅན་ཡིན་ཞེས་གྲགས། །
རྒྱབ་ངོས་གཡོན་གྱི་གསེར་འབུམ་འདི་མཚུར་ཕུའི་གདན་ས་པ “བླ་མ་
རིན་ཆེན་བཟང་པོའི”སྐུ་གདུང་དུ་བཞེངས་པ་ཡིན་འདུག
དེ་ནས་མདུན་གྱི་རྟེན་ཁྲིའི་དབུས་སུ་བཞུགས་པའི་སྐུ་འདི་གུང་ཐང་བླ་མ་



ཞང་གི་འདྲ་སྐུ་གསུང་བྱོན་མ་དང་། འབྲི་གུང་སྐྱོབས་པའི་འདྲ་སྐུ་གསུང་བྱོན་
མས་གཙོས་རྟེན་བྱིན་ཅན་གྲངས་མེད་དང༌། རྒྱབ་ངོས་ཀྱི་ཆོས་བརྩེགས་་་་
འདིར། བཀའ་དང་བསྟན་བསྒྱུར་དང་། རྗེ་ཀརྨ་པའི་གསུང་འབུམ་སོགས་
ཕལ་ཆེར་གསེར་དངུལ་གྱིས་བྲིས་པ་ཤ་སྟག་དང༌། ལྷ་ཁང་དཀྱིལ་གྱི་ཆུ་མིག་
འདི་འཛམ་གླིང་བོད་ཁམས་ཀྱི་ཆུ་བདག་དགེ་བསྙེན་ཆེན་པོ་ཀླུ་རྒྱལ་མཁར་ནག་
རྡོ་རྗེ་རྒྱལ་པོའི (མཁར་ནག་རྡོ་རྗེ་ཀརྨ་པཀྴིས་ཀླུ་རྒྱལ་དུང་སྐྱོང་གི་བུ་ཡིན་པར་
གསུང་འདུག) ཕོ་བྲང་ཡིན་ཅིང་། དགེ་བསྙེན་དྲག་པོ་དུག་སྡོང་ཡབ་ཡུམ་གྱི་
བླ་བསྒྲུབས་ཆེ་ཆུང་གཉིས་རྟེན་དམ་འབྱར་མར་ཡོད་པ་དང་། རྗེ་ཀརྨ་པཀྴིར་
གཉན་མཁར་ནག་ནས་ཕུལ་བའི་དུང་དཀར་མགོ་དགུ་མ་དང༌། མགོ་ལྔ་མ་
སོགས་མཆོད་རྫས་ཀྱི་བྱེ་བྲག་དུ་མས་མཛེས་པའི་ལྷ་ཁང་ཆེན་མོ “སྲིད་ཞིའི་
མཛེས་རྒྱན”དུ་བསམ་བརྗོད་ལས་འདས་པའི་རྟེན་གསུམ་རབ་འབྱམས་རྣམས་
བཞུགས།
དངུལ་གདུང་ལྷ་ཁང་གི་ གཟིམ་སྒོའི་ཕྱི་ནས་དངུལ་གདུང་བར་འཁོར་
ཞེས་པ་སྐོར་ཁང་འཁོར་ས་ཡོད་པ་དང་། དེའི་རྒྱབ་ཤར་ཕྱོགས་སུ་སྒར་ཆེན་
གྱི་ཚྭ་ཁང་ཆེ་བ་ཀ་དྲུག་གི་ས་དང་། ཇ་མཛོད་བཀར་རྒྱ་མ་ཀ་བ་དྲུག་གི་ས་
བཅས། མཛོད་ཁང་བཀར་རྒྱ་མ་ཁག་གཉིས་ལ་ཀ་བ་བཅུ་གཉིས་ཀྱི་ས་དང་།
དངུལ་གདུང་ནུབ་ཕྱོགས་ཀྱི་ཐད་དུ་ཞལ་རས་ལྷ་ཁང་གི་ལྷོ་ནས་གནམ་སྒོ་བབས་
པ་བརྒྱུད་བཀར་རྒྱ་ཤོད་ཞེས་པའི་ཕོ་བྲང་ལྟེ་བའི་འོག་ཏུ་མཛོད་ཁང་བྲག་ཤུར་
མང་པོ་ཡོད་པའི་ནང་ ཤར་རྒྱུད་ཀྱི་རྩིག་པར་གས་སྐྱོན་གཅོང་ཟོམ་ཆེ་བ་གས་
བུའི་དབར་མཛུབ་མོ་ཐར་བ་ཡོད་རིགས་ཁག་དང་། བྱི་བ་དང་མུག་པ་སོགས་
ཀྱིས་ཕྱག་རྫས་རྣམས་ལ་གནོད་པ་མི་བྱེད་པའི་གོང་མ་རིམ་ཅན་གྱིས་ལྷ་འདྲེ་
བཀའ་ཤོག་དང་སྤྲིངས་ཡིག་དམར་ཐམ་ཅན་གྱི་ཤོག་ཟམ་ཐེན་ནས་ཡོད་པའི་
ནང་གསེར་དངུལ་ཟངས་ལྕགས་དང་། གཡུ་བྱུར་མུ་ཏིག་གཟི་ལ་སོགས་པའི་
100



ནོར་བུའི་རིགས་སྒམ་དམ་འབྱར་མང་པོ་དང༌། འགོ་སྣམ་དང་གོས་ཆེན།
དར་གྲུ་འཕྱིང་པ། སྣམ་བུ་དཀར་དམར་ནག་གསུམ་དང་ཐིག་ཁྲའི་རིགས།
འགའ་དང་འབུ་རས། ཁྲོ་ཟངས་ལ་སོགས་པ་གདུང་བཀག་ཞེ་གཅིག་གིས་
བཀངས་ནས་ཡོད་པ་བཅས་རྣམས། །
གསུམ་པ། ལྕགས་སྐས་གསུམ་སྒྲིགས་བརྒྱུད་མགོན་ཁང་
ཆེན་མོའི་ཐོག་ཁྱམས་འཁོར་ཡུག་གི་གཟིམ་ཆུང་
ཁག་གི་རྟེན་དང་བརྟེན་པའི་སྐོར།
དངུལ་གདུང་ལྷ་ཁང་བཀྲ་ཤིས་གསར་མའི་སྟེང་དུ་མགོན་ཁང་ཆེན་མོའི་
གཡུ་ཞལ་མཐིལ་གྱི་བར་ཁྱམས་བརྒྱུད་ ཤར་ནས་བྱང་དུ་ལྕགས་སྐས་གསུམ་་
སྒྲིགས་འཛེགས་པའི་གཡས་གཡོན་དུ་རྒྱུགས་ཁྲ་དང་། སྟག་གི་ཐོག་བུ་བཀལ་
བའི་ནང་སྒོ་འཕྱོར་ཕན་ཚུན་གྱི་ལྡེབས་རིས་སུ་རྒྱལ་བ་ཡབ་སྲས་དྲན་དབང་ ་
རྣམས་ཀྱིས་བྱ་དཀའ་བའི་ཀུན་བཟང་འཁོར་ལོ་རྟགས་བརྒྱད་བུམ་གཟུགས་ཀྱི་
དབྱིབས་ཅན་དང་དཔལ་བིའུ་དུང་དཀར། གསེར་ཉའི་དབྱིབས་གཟུགས་
སོགས་རྟགས་བརྒྱད་ཚན་རེ་དབྱེ་བར་མཛད་པ་ལ་ཀུན་འཁོར་དང་། གླང་པོ་
འགྲོས་ཕྱེད་འཁོར་སོགས་པ་ཡིད་དབང་འཕྲོག་པའི་སྙན་ཚིག་གི་འཁོར་ལོ་་་
རིགས་མི་འདྲ་བ་མང་པོ་ཕྱག་བྲིས་མཛད་ཡོད་པ། སྒོ་འཕྱོར་གྱི་ནུབ་ཕྱོགས་སུ་
མགོན་ཁང་ཆེན་མོའི་ཐོག་ཁྱམས་དང་། ཐོག་ཁྱམས་འདིའི་ཤར་དུ་དམངས་
སྤྱོད་དུ་འགྲོ་སའི་ལམ་དང་། དེའི་བྱང་དུ་སྒོ་ལྷོ་ལྟའི་ནང་གཟིམ་འགག་ཚང་
གི་བཞུགས་ཤག་དང་གདན་ཁང་ཀ་བ་བཞི། ནུབ་ཏུ་ཁྲ་གླིང་གཉིས་ཡོད་པ།
མགོན་ཁང་ཐོག་ཁྱམས་ཀྱི་ནུབ་དང་བྱང་གི་ཕྱོགས་གཉིས་སུ་ལྕགས་ཁྲ་དངུལ་
ཚགས་མས་བསྐོར་བའི་མདོ་ཁྱམས་ལྕམ་གཞོག་རྟ་མགོ་གཟུགས་རིང་མོའི་ནང་
101



སྒར་ཆེན་གྱི་དྲུང་འཁོར་རྣམས་དྲུང་ཇ་ཚོགས་ཡུལ་དུ་གྲགས་པའི་འགག་དང༌།
འགག་འདིའི་ནུབ་ནས་ཞལ་ཤར་གཟིགས་ཀྱི་གཟིམ་སྒོ་ཉིས་ཧྲལ་རུ་མེ་པད་ཆོས་
མཛོ་དཀྲི་ལྕགས་ཤན་སྒོ་འབོར། ཨ་ལུང་ཆུ་སྲིན་ཁ་སྤྲོད་ཅན་བཅས་གསེར་
ཚགས་མའི་གཡས་གཡོན་དུ་ སྟག་ གི་འབོབ་ལྕག་རེ་བཀལ་བའི་འགྲམ་རེད་་་་
གཟིམ་འགག་བཞུགས་སའི་འགག་གདན་དམར་འབོལ་མཐོ་བ་དབང་གྲུམ་རལ་
པ་ཅན་གྱི་ཁ་གདན་ཁ་གང་མ་བྱས་པ་རེ་ཁ་སྤྲོད་དུ་ཡོད་པའི་ནང་“ཞལ་རས་ལྷ་
ཁང” ཞེས་པ ( ཞྭ་དམར་དྲུག་པ་གར་དབང་ཆོས་ཀྱི་དབང་ཕྱུག་གི་དངུལ་
གདུང་ཆེན་མོའི་ཞལ་རས་ལྷ་ཁང་) ཀ་རིང་གསུམ་དང་། ཀ་ཐུང་བཅུ་དྲུག་གི་
ས། གནམ་ཁྲ་སེང་གཡབ་ལ་ཤེལ་གླིང་བཅུ་བཞི་བཅས་ལྡན་པའི་ནང་དགུང་
གསར་ཚེས་གསུམ་གྱི་བཞུགས་གྲལ་ཆེན་མོ་དང༌། དབུ་ཞྭ་སྒྲོན་བཞེས་སོགས་
མཛད་སྒོ་ཁག་གཅིག་གནང་ཡུལ་ལ་ཀ་ཕན་དང་། མཐོང་འཁོར་དྲ་ཕྱེད་རྒྱལ་
མཚན། ཕྱེ་འབུར་ཞལ་ཐང་སོགས་མཆོད་རྫས་སྤུས་ལེགས་རང་འགྲིག་ཐོག་
སྐབས་སོ་སོའི་བརྗེ་ལེན་རིམ་པ་ཡོད་པ་བཅས་ཀྱི་དབུས་སུ་ཞལ་ལྷོར་གཟིགས་
པའི་རྒྱལ་བའི་དབང་པོའི་བཞུགས་ཁྲི་རིན་པོ་ཆེ་ཏཱ་མིང་གོང་མ་ཆེན་པོ་ནས་
ཕུལ་བའི་ཙན་དན་དམར་པོར་བརྐོས་བཀྲོལ་ལྟ་བའི་ཆོག་མི་ཤེས་པ་བྱས་པའི་
བཞུགས་ཁྲི་དང་ཁྲི་ལྕོག་ལྷུ་མ་ལ་བཞུགས་སྟན་སྐུ་སྙེ་སོགས་ཁྲི་ཆས་གླ་བྲེ་རང་
འགྲིག མཐའ་འཁོར་དུ་འདུ་ཁང་གི་སྤྱན་གཟིགས་ཞལ་ ཐང་ཁག་གཅིག་་་
འཇུག་སྣོད་ཤིང་སྒམ་ཤིན་ཏུ་ཆེ་བ་འཕང་ལ་སྤྱི་ཁྲེ་གང་དང་། རིང་ཚད་སྤྱི་ཁྲེ་
གཉིས་ཙམ་རེ་ཡོད་པ་གོས་མཁའ་འགྲོ་བཀྲས་བཏགས་སོགས་ཀྱི་མཐོང་འཇུག་
ཅན་སྦུར་ལ་དང་རྒྱལ་ ཐང་ སོགས་ཀྱི་རྔ་གཡོག་བྱས་པ་ ལ་ ལྕགས་ ཤན་དང་།
མཛོ་དཀྲི་གསེར་ཚགས་འབྱར་བ་ཤ་སྟག་གིས་བསྐོར་བ་དང་། ནུབ་རྒྱུད་ནས་
ཞལ་ཤར་དུ་གཟིགས་པའི་རྒྱུ་དངུལ་གསེར་ཚགས་ཀྱི་ཟིའུ་ལྷ་ཁང་མང་པོའི་ནང་
ལི་མ། 《གླིམ་ལ་སོགས་པའི་སྐུ་བྱིན་ཅན་མང་པོ་དང་། རྟེན་ཁྲིའི་སྟེང་དུ་
102



ལྷུག་མར་བཞུགས་པའི་སྐུ་བྱིན་ཅན་ཉི་ཤུ་སྐོར་བཅས་བཞུགས་ཡོད། ལྷོ་ངོས་
སུ་དགུང་གསར་ཚེས་གསུམ་གྱི་སྒར་ཆེན་བཞུགས་གྲལ་ཆེན་མོའི་མཛད་སྒོར་
རྒྱལ་བའི་དབང་པོ་མཆོག་དང་། བཀའ་བརྒྱུད་རྒྱལ་བ་ཡབ་སྲས། བླ་སྤྲུལ་
ཆེ་འབྲིང་ཆུང་གསུམ་ཁག་གི་བཞུགས་ཁྲི་ཁྲི་ཆས་རབ་འབྲིང་རྣམས་དང་། སྐུ་
བཅར་བླ་ཆེན་ཁག དབུ་ཆོས་ལས་སྣེ་དང༌། ཕྱག་མཛོད་གཉེར་ལྡེ་སོགས་
ལས་ཚན་ཆེ་ཁག་གིས་གཙོས་པའི་སྒར་ཆེན་གྱི་དྲུང་འཁོར་སེར་སྐྱ་མིང་ཡོད་
རྣམས་དང་། མདོར་ན་བཟོ་ལས་ཕོགས་ཟན་ཐམས་ཅད་ཀྱི་སོ་སོའི་གོ་བབས་
ཀྱི་ཐོབ་གདན། གུང་གདན་དང་། སྟག་གདན། གཟིག་གདན། གོས་
ཁ་དང་། གབ་ཙེ། འགོ་སྣམ་གྱི་ཟམ་ཁ། རྒྱ་རུམ་ཁ་གང་མ་དང་། ཕྲེད་
ཤོལ། སྐྱོང་རིང་སོགས་བཞུགས་གདན་རྣམས་བཅུག་པའི་ཀོ་འབོགས་ཉིས་
འགྱོགས་མ་མང་པོ་བརྩིགས་ནས་ཡོད་པ། དེའི་ལྷོར་གཟིམ་སྒོ་བྱང་ལྟའི་ནང་
ལྷ་མོ་དཔལ་ཆེན་མོའི་གཡང་སྒམ་གཙོ་བོར་བཞུགས་པའི་གཡང་ཁང་ནང་་་
འཇིག་རྟེན་ན་སྲིད་དགུའི་ནོར་སྣ་མ་ཚང་བ་མེད་པའི་གཡང་རྫས་དང་། ཀརྨ་
པ་སྐུ་ཕྲེང་ན་རིམ་ནས་གསེར་ལེབ་ལྕག་དང་། རྒྱ་དངུལ་གསེར་གཞོང་མ་དང་
རྟ་རྨིག་ལ་སོགས་པའི་གསེར་དངུལ་དར་གཟབ་དུ་མ་ལོ་ལྟར་གཡང་གསོས་དུ་
ཕུལ་གནང་བ་བྱུར་བུར་བཀང་བའི་ཁང་པ་གཅིག དེའི་མདོར་བར་ཁྱམས་
ཆུང་ངུ་བརྒྱུད་གནམ་སྒོ་བབ་པའི་ཤོད་དུ“བཀར་རྒྱ་ཤོད”ཞེས་པའི་སྒར་ཆེན་
གྱི་མཛོད་ནག་བྲག་ ཤུར་ཀ་བ་བཅུ་དྲུག་གི་རྒྱ་ཁྱོན་ཡོད་པ་ལ་གསེར་དངུལ་་
ཟངས་ལྕགས་ཀྱི་རིགས་སྒམ་མང་པོ་དང་། རྣམ་རིགས། ལྤགས་རིགས་་
སོགས་མདོར་ན་ མ་ ཚང་ བ་ མེད་ པའི་ ཕྱག་ རྫས་ ཀྱིས་བྱུར་བུར་བཀངས་བ།
ཞལ་རས་ལྷ་ཁང་གི་ཤར་ངོས་ཀྱི་སྦུག་ཏུ་གཟིམ་ཆུང་ཆོས་དབྱིངས་ཕོ་བྲང་དང་།
གཟིམ་ཆུང་སྔགས་ཁང་དུ་ཕེབས་སའི་གསང་སྒོ་མངོན་ཆུང་ཞིག་དང༌། ནུབ་
རྒྱུད་ནས་དངུལ་གདུང་ཆེན་མོའི་ཞལ་རས་མཇལ་སའི་ཁྲ་བཅད་དང་། ནང་
103



དུ་སྒོ་སྤང་གཏལ་རྒྱུགས་ཏུ་ཡོད་པའི་ཁྲ་སྒོ་ཕྱེ་བའི་ཕྱིར་དངུལ་གདུང་མཇལ་སའི་
མདོ་ཁྱམས་ལྕམ་ཞོག་རིང་མོ་ནག་རྩིས་བསྐོར་བའི་ནང་ཀརྨ་པ་སྐུ་ཕྲེང་མང་པོའི་
ན་བཟའི་སྒམ་མང་པོ་དང་། ཁ་ཆེ་ཤ་སྐམ་གྱི་སྒམ་མང་པོ་དང་། ཡོན་མིང་
ཆིན་རྒྱལ་རབས་སོགས་གོང་མས་གནང་བའི་བཀའ་ལུང་རྒྱ་ཡིག་རྙིང་མ་བསྒྲིལ་
ཁ་ཆེ་ཆུང་མང་པོ་ལ་བཞུགས་སྒམ་སོ་སོར་བྱས་པ་དང༌། ཤ་བའི་ཁྲག་རྭ་དང་
བླ་རྩི། ཁ་ཆེ་ཤ་སྐམ་ལ་སོགས་པའི་སྨན་རིགས་རྩ་ཆེན་གྱི་སྒམ་དང་དོ་བོ་མང་
པོ་སོགས་སྐུ་ཆས་རིགས་མི་འདྲ་བ་དུ་མ་བཞུགས། ཞལ་རས་ལྷ་ཁང་གི་ལྷོ་
ཕྱོགས་ཀྱི་གསང་སྒོའི་ཕྱི་ནས་ཕོ་བྲང་གི་རྩེ་ཤོད་ལ་འགྲོ་སའི་ཐེམ་སྐས་སྟེང་ཤོད་
ཁག་གཉིས་ལ་སྐས་གཡབ་དང་བཅས་པ་ཡོད། །
དེ་ནས་གཟིམ་སྒོའི་ཕྱིར་ཐོན་པས་ལྕགས་ཁྲས་བསྐོར་བའི་འགག་གི་བྱང་
ནས་ཞལ་ལྷོར་གཟིགས་པའི་གཟིམ་སྒོ་ཉིས་ཧྲལ་རུ་མེ་མཛོ་དཀྲི་སྒོ་འབོར་ལྕགས་
ཤན་གསེར་ཚགས་མའི་གཡས་གཡོན་ སྟག་གི་འབོག་ལྕག་བཀལ་བའི་འགྲམ་
ཕན་ཚུན་དུ་གཟིམ་འགག་བཞུགས་སའི་འགག་གདན་མཐོ་པོ་ཁ་སྤྲོད་དུ་ཡོད་
པའི་ནང་“ གཟིམ་ཆུང་ཆོས་དབྱིངས་ཕོ་བྲང་”ཞེས་པའི་ནང་ཀ་རིང་བཞི་དང༌།
ཀ་ཐུང་བརྒྱད། སེང་གཡབ་གནམ་ཁྲ་ཅན་གྱི་ནང་བྱང་ངོས་ནས་ཕྱག་སྒམ་ཆེ་
བ་གཏལ་བསྒྲིགས་ཀྱི་སྟེང་དུ་མཆོད་ཤོམ་རྒྱ་ནག་བཀྲོལ་མ་རིང་མོའི་ནང་ཛཱི ཀློམ་
དང༌། · ལི་མ་གསེར་སྐུ་དངུལ་སྐུ་སོགས་ལས་གྲུབ་པའི་སྐུ་བརྙན་སྟོང་ཕྲག་སྐོར་
དང་ཁྱད་པར་དུ་རྗེ་མི་སྐྱོད་རྡོ་རྗེའི་དབུ་བླ་སྒ་བན་ཆེན་གྲུབ་ཆེན་སངས་རྒྱས་
མཉན་པའི་དངུལ་སྐུ་ང་འདྲ་མ་སྐུ་ཚད་བཀུམ་ཁྲུ་གང་ཙམ་ལ་རྗེ་ཉིད་ཀྱིས་རབ་
གནས་གནང་བའི་སྐབས་ སུ་བར་ནམ་ལ་ཉིན་བདུན་གཅིག་བཞུགས་པར་་་་་
གྲགས་པའི《དངུལ་སྐུ་བར་ནམ་མ»ཞུ་བའི་སྒར་ཆེན་གྱི་ཕྱི་འདོན་གྱི་རྟེན་གཙོ་
བཞིའི་གྲས་འགྲོ་བ་འཆི་གསོན་གང་གིས་སྔས་འགོར་གདན་ཏེ་མཇལ་བ་ཙམ་
གྱིས་ངན་སོང་གསུམ་དུ་མི་གཏོང་བར་སངས་རྒྱས་མཉན་པ་ཉིད་ཀྱིས་ཞལ་གྱིས་
104



བཞེས་པ་བྱིན་ཅན་ལ་རྒྱུ་དངུལ་གྱི་བཞུགས་སྒོམ་སྒོ་ཉིས་ཧྲལ་སྒོ་འབོར་ཨ་ལོང་
དར་དཔྱང་ ཅན་ སི་ ཏ་ ཧུའི་ ཁུར་ལུང་ རང་ འགྲིག་ བཅས་ བཞུགས་ པ་ དང༌།
འདི་ཉིན་འཁོར་གཅིག་གི་ས་ཚུན་ལ་སྐྱེ་བོ་ཚེ་ལས་འདས་པ་དང་། ནད་པ་
ཡུན་རིང་འཆི་མ་གསོན་སོགས་ཀྱི་སྔས་འགོར་སྤྱན་དྲངས་ན་ངན་སོང་མི་མྱོང་ལ།
ནད་པ་འཆི་གསོན་དབྱེ་བ་འཕྲལ་དུ་ཆོད་པ་དང་། རྒྱུན་དུ་དུར་ཁྲོད་དུ་ཕུང་
པོ་འབྱོར་ཚད་ཀྱི་སྔས་འགོར་ཡང་གདན་འདྲེན་ཞུ་སྲོལ་ཡོད། (གདན་་་་་
འདྲེན་སྐབས་ཆིབས་པ་གཉིས་བཅས་དབུ་ཆོས་ཚོར) ཁ་བཏགས་བཅས་སྙན་
སེང་ཞུས་ན། གཟིམ་འགག་གཅིག་གིས་སྤོས་སྣེ་དང་། དབུ་མཛད་གཅིག་
གིས་སྐུ་རྒྱབ་ཏུ་གོས་ཆེན་གྱི་རྟེན་ཁེབས་བཞེས་ཏེ་དངུལ་གྱི་བཞུགས་སྒྲོམ་ཁུར་
ནས་སྤྱན་དྲངས་ཐོག་གནས་དེར་ཕེབས་འཕྲལ་སྔས་འགོར་ཞལ་དབྱེ་ཐོག་་་་
མཆོད་པ་སྣ་སྔ་སོགས་འབྱོར་དཔག་གིས་གཤམ་ནས་ཐུན་བཞི་དང་སྨོན་ལམ་སྐུ་
རིམ་སོགས་གསུངས་ནས་མཇལ་ཁ་གྲུབ་འཕྲལ་དགོན་དུ་ཤར་ཕེབས་ཀྱིས་ལོག་
པ་ལས་སྐུ་འདི་དགོན་པ་བྲལ་ནས་ཞག་མར་བཞུགས་མི་ཆོག ཤར་གྱི་སྦུག་དུ་
རྒྱལ་བའི་བཞུགས་ཁྲི་ཁྲི་ཆས་ཆ་ཚང་། བྱང་ངོས་ཆ་སྒམ་ཁག་གི་ནང་དུ་རྒྱལ་
བའི་དབང་པོའི་ཕྱོགས་ཕེབས་ཀྱི་སྐུ་ཆས། ཕེབས་བྱམས་ཀྱི་ན་བཟའ་དང་།
དབུ་ཏོག་སི་ཤུན་གྱི་འཕྱང་ཕུལ་དང་བཞུགས་འབོལ། སྐུ་བསྙེ། བྱམས་ཐག་
སོགས་དང༌། གཞན་ཡང་རྟ་དར། རྟེན་མདུང་དབུ་གདུགས་སོགས་ཆ་ཚང་
དང་། སྒར་ཆེན་སྒྲུབ་མཆོད་ཁག་གཅིག་ལ་མཁོ་བའི་གནམ་ལྕགས་ཀྱི་རྡོ་རྗེ་
བརྒྱ་ལྷག་པ། གནམ་ལྕགས་ཀྱི་ཕུར་པ་བརྒྱ་ཕྲག་གསུང་བྱོན་ལ་ཁད་པ་ཤ་སྟག
ཧོར་དྲིལ་རྙིང་མ་མང་པོ་བཅས་མཆོད་རྫས་རྙིང་མ་ཁག་གཅིག་བཞུགས་པ་དང༌།
ནུབ་རྒྱུད་ཀྱི་ཆ་སྒམ་བང་རིམ་ཅན་གྱི་ནང་གོང་ས་སྐྱབས་མགོན་ཐམས་ ཅད་
མཁྱེན་པ་ཁྲི་ཕེབས་སོགས་གཞུང་གི་མཛད་ཆེན་གལ་ཆེ་ཁག་ལ་རྒྱལ་དབང་ཀརྨ་
པ་ ཆིབས་ཞབས་ སུ་ ཕེབས་ སྒོའི་ཆིབས་ ཆས། ཆིབ་ མགོ་ གསེར་ ཏོག་ དང༌།
105



གཟེ་ཁེབས། ལོང་ཁེབས། གོས་རྒྱུ་གསེར་ཁལ་ཁ་གཟུགས་སི་ཤན་ལྔ་ལྡན་
གྱི་ཆིབས་ཟར་དང་། ཆིབས་སྒ་གསེར་སྒ། ནོར་བུའི་དྲ་ཕྱེད། ཆིབས་
དོམ་གོང་འོག ཆིབས་སྒ་ས་ཁེབས་སི་ ཤན་གྱི་ཛར་ལྡན་ཅན་སོགས་དབུ་་་
གནས་དང་མཐུན་པའི་ཆིབས་ཆས་རིགས་ཆ་ཚང་རྒྱས་བསྡུས་མང་པོ་སོ་སོར་
བར་འབོལ་དང༌། སྒྲིལ་རྫས་གོས་འབོགས་རང་འགྲིག་བྱས་པ་མང་པོ་དང་།
འགོ་སྣམ་མཚལ་ཁའི་སྐུ་བེར་ཕོ་རོག་མིག་ལ་སོགས་པའི་ཟ་འོག་གི་རྟ་བེར་ཁག་
བཅས་བཞུགས། ལྷོ་ངོས་ཤིང་སྒམ་རིང་མོ་གཏལ་རྒྱུགས་ནང་སྒར་ཆེན་གྱི་
ཚེས་བཅུ་དང༌། དགུ་གཏོར་སོགས་སྒྲུབ་མཆོད་ཆེ་ཁག་ལ་སྣོམ་བྱེད་རྒྱུ་ཧོར་གྲ་
སོགས་ཀྱི་ཕྱག་སྦུག་དང༌། སིལ་སྙན་ཤིན་ཏུ་རྩ་ཆེན་དང་གྲགས་ཅན་སྒྲིལ་རྫས་
བར་གདན་ཤིང་སྒམ་ལྕགས་ཤན་ཚ་གསེར་བྱས་པ་བཅས་རང་འགྲིག་ཆ་ཉིས་
བརྒྱ་ལྷག་ཙམ་ཀ་མད་བསྒྲིགས་ནས་བཞུགས་ཡོད་པ་དང་། རོལ་སིལ་ནང་
ནས་གསུང་བཟང་གྲགས་ ཅན་ སྤུས་ཤིན་ཏུ་ལེགས་པ་རྣམས་དཀར་ཆག་གི་་་
(ཏ) པ་དང༌(ཐ) པའི་ནང་དུ་གབས་པའི་ཚུལ་གྱིས་བཞུགས་ཡོད་པ་དབུ་ཁྲི་
པ་བགྲེས་སོང་འགའ་ཞིག་གི་རྒྱུས་མངའི་གསུང་རྒྱུན་དུ་ཐོས་པ་ལས་མཚན་བྱང་
ལ་བལྟས་ནས་ལེགས་ཞེར་དབྱེ་མི་ནུས་པ་བཞུགས་ཤིང་། དེ་བྱིངས་སྒམ་རིང་
རྣམས་ལ་ཞལ་ཐང་སྤུས་ལེགས་ཞེ་གཅིག་གྲངས་ཆིག་སྟོང་ལྷག་པ་དང་། ཀརྨ་
པ་སྐུ་ཕྲེང་ལྔ་པ་དེ་བཞིན་གཤེགས་པ་གནམ་བསྐོས་འཇམ་དབྱངས་གོང་མ་ཏཱ་
མིང་གཡུང་ལོ་ཆེན་པོས་སྤྱན་དྲངས་ཏེ་ཕོ་བྲང་ལ་ཕེབས་ནས་བཟུང་སླར་བོད་དུ་
ཆིབས་ཞལ་མ་བསྒྱུར་གྱི་བར་དུ་རྫུ་འཕྲུལ་ངོ་མཚར་གྱི་མཛད་པ་བརྒྱ་དང་བརྒྱུད་
སྟོན་པར་མཛད་པ་རྣམས་ཇི་མ་ཇི་བཞིན་གོང་མའི་ལུང་གིས་དཔེ་རིས་བྱས་པའི་
“ ཡིན་ཐང་” ཞེས་པ་ལ་མཛད་རྣམ་རྣམས་རྒྱ་ཧོར་མི་ཉག་ཡུ་གུར་བོད་བཅས་
ཡིག་རིས་ལྔ་ཤན་སྦྱར་དུ་བཀོད་པ“ངོ་མཚར་འཇའ་ས་སི་ཐང་མ”ཞེས་པ་རིང་
ཚད་ཁྲུ་250ཡོད་པའི་དྲིལ་ཁ་དང་། གླིང་གེ་སར་རྒྱལ་པོས་བསྟན་དགྲ་བདུད་
106



ཀྱི་རྫོང་ཆེན་བཅོ་བརྒྱད་ཀྱིས་གཙོས་རྫོང་ཆུང་མང་པོ་བཏུལ་བའི་སྒྲུང་ཐང་
གསོན་ཉམས་ལྡན་པ་ཆ་ཚང་མང་པོ་དང༌། གེ་སར་ཕོ་ནུ་སུམ་བཅུ། དགྲ་ལྷ་
ཝེར་མ་དང་བཅས་པ་རྣམས་ལ་གསོལ་མཆོད་མཛད་རྒྱུའི་ཞལ་ཐང་ཤིན་ཏུ་ཆེ་བ་
ཐོག་ཚད་མ་བཅས་བཞུགས་ཤིང་། གཞན་ཡང་གཟིམ་ཆུང་འདིའི་ཀ་འཕན་
དང་། ཕྱེ་ཕུར། རྒྱལ་མཚན། དྲ་ཕྱེད། གཏོར་ཕུབ། ཤེལ་དང་གོས་
གསང་གི་སྒམ་བཞུ། རྡུལ་ལེན་གྱི་ཤེལ་དམར་སྔོན་ཁྱུང་སྒོང་གཟུགས་སོགས་
རྒྱ་ནག་ལུགས་ཀྱི་བཟོ་བཀོད་ཤིན་ཏུ་མྱུས་ལེགས་པ་རྒྱའི་གོང་མ་སྐུ་ཐོག་རིམ་པ་
ནས་ཕུལ་བ་ཤ་ སྟག་བཅས་བཞུགས། དེའི་ ཤར་གྱི་ སྦུག་ཏུ་གཟིམ་སྦུག་ཀ་་
གཅིག་ཙམ་གྱི་ནང་རྟེན་གསུམ་རྩ་ཆེན་དང་། གོང་མ་ན་རིམ་གྱི་གན་མཛོད་
ནས་ཕུལ་བའི་གན་དཀར་ཞེས་པའི་བུམ་པ་དང་པ།སོལ་ཇའི་ཞལ་དཀར་ཡུ་རིང་
དང་། ཡུ་མེད་མཐིལ་དུ་ཡིག་བཞི་པྱས་པ་འབྲུག་སྡེར་ལྔ་རིས་དང་མེ་ཏོག་
རིས་སོགས་མང་པོ་དང་། རྔུལ་དང་ཁྱུང་སྐྱུགས། མ་ན་ཧོ། གཡང་ཊི།
གཟི་ལ་སོགས་པའི་ཞལ་དཀར་ལ་གསེར་དངུལ་བཀྲ་མའི་སྟེགས་ཁེབས་ནོར་
སྣའི་ཏོག་ཅན་མང་པོ་དང་། ཛབ་ཡའི་ལ་ སོགས་ ཤིང་ནོར་གྱི་བཞེས་ ཅན་
སོགས་ཤིན་ཏུ་མང་བ་བཞུགས། དེའི་ལྷོར་གཟིམ་སྒོ་བྱང་ལྟའི་ནང་“མཛོད་
གསར་པ” ཀ་བ་བཅུའི་ནང་གནའ་བོའི་ཁྲབ་རྨོག་དང་། མདའ་གྲི་མདུང་
གསུམ་སྤུས་ལྡན་ཁྱོན་ཆེན་དང་། རབ་བྱུང་གསུམ་པ ( 1115) ཚུན་གྱི་མདོ་
ཇ་རྙིང་མ་གསེར་ཐིག་དངུལ་ཐིག་བྱས་པ་དང་བར་ཁག་ངོ་རེ་ལ་ཀོ་འཐུམ་བྱས་
པ། དོ་ཡ་རེ་ལ་སྦག་གཉིས་ཡོད་པ། རྒྱ་མཚོའི་ཕ་རོལ་གྱི་ཇ་དཀར་དང་། །
པདྨའི་གེ་སར་གྱི་གསོལ་ཇ་སོགས་ཀྱང་ཡོད་པར་གྲགས་ལ་ཇ་འབྲུ་ཤ་སྟག་གི་
ལྟང་ སོགས་ རིགས་མི་ གཅིག་ པ་ ཤིན་ ཏུ་ མང་ བའི་ བཀར་འཇུག་བཅས་ཡོད།
དེ་ནས་གནམ་སྒོ་བརྒྱུད་ཙན་དན་དམར་པོའི་ཐེམ་སྐས་དངུལ་གྱི་ཤན་ཆས་ཅན་
གདང་བུ་བཅུ་གཅིག་བབས་པའི་འོག་ཏུ་ “རྣམ་སྲས་མཐིལ་” ཞེས་པའི་སྒར་
107



ཆེན་གྱི་ཕོ་བྲང་ཤར་བརྒྱུད་ཀྱི་མཐིལ་དུ་མཛོད་ཁང་ཀ་བ་བཅུའི་ས་ལ་དབུས་སུ་
ས་ཁྲི་སྒོར་མོ་ཚངས་ཐིགས་སུ་མདོམ་གང་རེ་ཡོད་པའི་སྟེང་དུ་གཡང་ཏཱིའི་ཁ་
སྤང་སྒོར་མོ་སྲབ་མཐུག་སོར་བཞི་ཙམ་བྱས་པ་རང་འགྲིག་སྟེང་གཡང་རྫས་སུ་
ཕུལ་བའི་གསེར་ལེབས་ལྕག་དང་། གསེར་གྱི་ཊོ་ཁ། རྒྱུ་དངུལ་ས་སྦག་དང་
གསེར་གཞོང་མ། རྟ་རྨིག་མ་ལ་སོགས་པ་མང་པོ་དང༌། འཛམ་གླིང་གི་རྒྱལ་
ཁབ་རིགས་མང་པོའི་གསེར་གྱི་ཊོ་ཁ་དང་། དངུལ་གྱི་སྒོར་མོ་དང་ཊཾ་ཁ་་་
སོགས་དང་། གཟི་ཆུ་མིག་བཅུ་གསུམ་པ་དང་དགུ་པ། གཡུ་གྲུ་དམར་དང་།
གྲུ་དཀར། གྲུ་ནག མར་གཡུ་ལ་སོགས་པ་དང༌། མུ་ཏིག་དང་སྤུ་ཤེལ་ལ་
སོགས་པའི་ནོར་སྣ་རིགས་མི་འདྲ་བ་དུ་མས་ཕྱུར་བུར་བཀང་ནས་ཡོད་པ་དང་།
དེའི་ནང་ཤར་ལྷོའི་ཕྱོགས་སུ་རྒྱ་དངུལ་ས་ཕག་མང་པོ་གདུང་བཀག་སུ་བརྩེགས་
པས་གཙོས་རྒྱ་དངུལ་གྱི་ཊཾ་ཁ་ཤ་བའི་རླུད་བུར་བསླུགས་པའི་བཀར་འཇུག་མང་
པོ་དང་། དེ་མིན་འཁོར་ཡུག་ཏུ་སྐུ་ཆས་རྩ་ཆེན་འདི་ཡིན་བརྗོད་དུ་མེད་པའི་
སྟག་སྒམ། གཟིག་སྒམ། སྦུར་ལའི་རྔོ་གཡོག་གི་སྒམ་སོགས་བྱས་པ། གོས་
མཁའ་འགྲོ་བཀྲས་བཏགས་ཀྱིས་མཐོང་འཇུག་ལ་ལྕགས་ ཤན་དང༌། མཛོ་་
དཀྲི་གསེར་དངུལ་གྱི་ཚགས་བཀྲོལ་ ཅན་གདུང་བཀག་ ཏུ་བྱས་པ་བཅས་་་་་་་
བཞུགས།
དེ་ནས་གཟིམ་ཆུང་ཆོས་དབྱིངས་ཕོ་བྲང་གི་ནུབ་ནས་གཟིམ་སྒོ་ཤར་དུ་
བསྟན་པ་རུ་མེ་པད་ཆོས་མཛོ་དཀྲི་ལྕགས་ཤོན། སྒོ་འབོར། ཨ་ལུང་ཆུ་སྲིན་
ཁ་སྤྲོད་སོགས་གསེར་ཚགས་མའི་ནང་དུ“གཟིམ་ཆུང་སྔགས་ཁང་”ཞེས་པ་ཀ་
བ་བཞི་ལ་སེང་གཡབ་གནམ་ཁྲ་ཅན་གྱི་ནང་དུ་རྟེན་གསུམ་བསམ་གྱི་མི་ཁྱབ་པ་
དང༌། དེའི་དབུས་སུ་ཏཱ་མིང་གོང་མ་མཆོག་ནས་ཕུལ་བའི་རྒྱལ་བའི་དབང་
པོའི་བཞུགས་ཁྲི་ཁྲི་ཆས་རང་འགྲིག་ལ་སྐུའི་ཉེར་དཔྱད་ཆ་ཚང་ཡོད་པ། ནུབ་
རྒྱུད་ནས་ཀརྨ་པ་སྐུ་ཕྲེང་རིམ་བྱོན་གྱི་རྟེན་སྒམ་སྟག་གཟིག་དང་། སྐྱུར་ལ་
108



སོགས་ཀྱི་རྔ་གཡོག་ལྕགས་ཤན་གསེར་ཚགས་བྱས་པ་སུམ་བཅུ་བསྐོར (སྒར་
ཆེན་རྟེན་ཁྲོད་དུ་བཞུགས་ཞེས་པའི་རྟེན་འགངས་ཆེན་རྣམས་རྟེན་སྒམ་འདི་
རྣམས་ཀྱི་ནང་དུ་བཞུགས)རྟེན་སྒམ་རྣམས་ཀྱི་སྟེང་དུ་རྒྱལ་དབང་ཀརྨ་པ་རིམ་
བྱོན་ནས་སྒྲོན་བཞེས་གནང་ཞིང་འདུལ་བྱ་འགྲོ་དོན་གྱི་གཙོ་བོར་ལུང་གིས་་
བསྔགས་པའི “ཞྭ་ནག་མཐོང་གྲོལ་རིན་པོ་ཆེ”ངོ་མ་འཛམ་གླིང་གཡས་བཞག་
བཞུགས་སྒམ་རང་འགྲིག་ཅན་བཞུགས། ལྷོ་རྒྱུད་དུ་སྐུ་ཕྲེང་རིམ་བྱོན་གྱི་ན་
བཟའི་སྒམ་བྱིན་ཅན་མང་པོ་བཅས་བཞུགས་ཤིང་། རྗེ་ཀརྨ་པཀྵི་ཉིད་ཀྱིས་
ཕྱག་བླུག་མཛད་པ་སྐུ་རྒྱུ་གསེར་ནག་ལས་གྲུབ་པའི་བུ་མང་པོ་སོ་སོར་འབྲང་
མའི་སྲུང་འཁོར་གྱི་པར་བྱང་ལ་སྔགས་ཡིག་ལཉྩ་ཤ་སྟག་ལས་གྲུབ་པ་ལྗིད་ཚད་
མི་གཅིག་གིས་ཐེགས་ཙམ་གཅིག་དང་། རྗེ་བཅུ་པ་ཆོས་དབྱིངས་རྡོ་རྗེའི་ཕྱག་
བཟོ་སྐུ་རྒྱུ་ནྡན་དམར་པོ་ལས་གྲུབ་པའི་གདུགས་དཀར་གྱི་སྲུང་འཁོར་པར་ཤིང་
བྱིན་རླབས་ཤིན་ཏུ་ཆེ་བ་གཅིག་བཅས་བཞུགས། གཞན་ཡང་ཀ་འཕན་དང་།
རྒྱལ་མཚན། ཕྱེ་ཕུར། གཏོར་ཕུབ། དྲ་ཕྱེད་དང་ལྕེ་བརྩེགས་སོགས་གོས་
སིའུ་ཚོས་ཚོགས་ལས་བྱས་པའི་མཆོད་རྫས་སྤྱན་གཟིགས་རྙིང་མའི་རིགས་ཚར་
དུ་དངར་བ་བཤམས་པའི་ནང་ལོ་ལྟར་དགུང་གསར་ཚེས་གཅིག་གི་སྔ་དྲོ་རྩེ་
གཟིམ་ཆུང་གི་རྟེན་འབྲེལ་ཕྱེ་མར་གྲུབ་པ་དང་། སྤོས་སྣེ་སྤྱན་རྒྱུ་བཅས་རྒྱལ་
བའི་དབང་པོ་མཆོག་ཐོག་མར་གཟིམ་ཆུང་སྔགས་ཁང་འདིར་ཆིབས་སྒྱུར་གྱིས་
བཞུགས་ཁྲིར་ཞབས་སོར་འཁོད་ཐོག་སྐུ་བཅར་བླ་ཆེན་རྣམས་དང་། དབུ་
ཆོས་ལས་སྣེ་གསོལ་ གཟིམ་མགྲོན་མཆོད། ཕྱག་མཛོད་དང་གཉེར་ལྡེ་ལས་
ཚན་ཆེ་ ཁག་བཅས་སྐུ་མདུན་ནང་མ་རྣམས་ནས་རྟེན་འབྲེལ་མཛད་སྒོའི་་་་་
བཞུགས་ གྲལ་ ཐོག་ གསུང་ ཞབས་ དང་ བཅས་ པས་ ས་ གཞི་ བྱིན་རླབས་ དང་།
ཚེ་དཔག་མེད་དང་། གོང་མ་རྣམ་གསུམ་གྱི་གསོལ་འདེབས་སོགས་རིམ་པར་
གསུངས་ཐོག་མཇུག་ཏུ་མ་དག་སྣོད་བཅུད་དང་བདེན་གྲུབ་མ། སངས་རྒྱས་
109



བསྟན་བསྲུང་དང་ཕྱོགས་བཅུ་དུས་བཞི་སོགས་ཐུགས་སྨོན་ཤིས་བརྗོད་ཀྱི་ཞལ་
འདོན་གྲུབ་བསྟུན། ཕྱེ་མར་སྔོན་དུ་འགྲོ་བའི་ཚེ་རིལ་ཚེ་ཆང་། གསོལ་ཇ་
ཐེངས་གསུམ། བཞེས་འབྲས། བཞེས་ཐུག་འཐར་ཞིབ་སོགས་རིམ་པས་
དྲངས་ཏེ་མཛད་སྒོ་ཁྱུགས་ཙམ་གནང་ཡུལ་གྱི་གཟིམ་ཆུང་ཤིན་ཏུ་དབེན་ཅིང་
བྱིན་ཆགས་པ་ཞིག་ཡིན་པ་དང༌། དེའི་སྦུག་ཏུ་གཟིམ་སྒོ་ཤར་ལྟ་གཟིམ་སྦུག་
ལྕམ་ཁང་རིང་མོའི་ནང་གསང་སྔགས་གསར་སྙིང་གི་དཀྱིལ་འཁོར་མང་པོའི་
དབང་ཙཀ་དང༌། དཀྱིལ་ཐང་བྱིན་ཆེན་མང་པོ་བཞུགས་པའི་སྒམ་ཉི་ཤུ་སྐོར་
དང་། འབྲོང་རྭ་དངུལ་ཤན་ཅན་གྱི་ནང་དུ་ཕྱུར་བུར་གཏམས་པའི་གོང་མ་
རིམ་བྱོན་གྱི་རིན་ཆེན་རིལ་བུ་བཞུགས་པའི་འབྲོང་རྭ་གསུམ་བཅས་བཞུགས།
བཞི་བ། རྒྱ་ཕིབས་སེར་པོའི་འོག་ཀུན་ཁྱབ་ཕོ་བྲང་མདོ་སྦུག་
གི་རྟེན་དང་བརྟེན་པའི་སྐོར། །
དེ་ནས་འགག་གི་ལྕགས་ཁྲ་མར་ཐོན་པའི་མགོན་ཁང་ཆེན་མོའི་ ཐོག་་
ཁྱམས་ཀྱི་བྱང་དུ་སྒྲོམ་སྐས་འཛེགས་པའི་སྟེང་དུ་ཆོས་དབྱིངས་ཕོ་བྲང་གི་ཐོག་
སྟེང་ནས་ཤར་གྱི་གསང་སྒོ་བརྒྱུད་གཟིམ་ཆུང་བཀྲིས་ཁང་གསར་སོགས་དབུ་རྩེ་
ཤར་ངོས་སུ་འགྲོ་ལམ་ཡོད་པ་དང༌། བྱང་ངོས་ཐོག་ཁྱམས་བརྒྱུད་རྒྱ་ཕིབས་
སེར་པོའི་འོག་ཏུ་རྡོ་སྐས་སིའུ་ལྔ་ཙམ་འཛེགས་པའི་སྟེང་“ཀུན་ཁྱབ་ཕོ་བྲང་
ཞེས་པ་གཟིམ་སྒོ་ལྷོ་ལྟ་རུ་མེ་མཛེ་དཀྲི་སྒོ་འབོར་ཨ་ལོང་། ལྕགས་ཤན་སོགས་
གསེར་ཚགས་མའི་ནང་རྒྱལ་བ་སྐུ་ཕྲེང་དགུ་པ་དབང་ཕྱུག་རྡོ་རྗེའི་གཟིམ་ཆུང་དུ་
གྲགས་པ། ཕྱིས་སྒར་ཆེན་གྱི་གསུང་རྟེན་རྩ་ཆེའི་རིགས་དང་། ཀརྨ་པ་སྐུ་
ཕྲེང་ན་རིམ་གྱི་ཕྱག་དཔེའི་རིགས་བཞུགས་པའི་དཔེ་མཛོད་ཁང་མདོར་བར་
ཁྱམས་ཀ་བ་གཉིས་དང༌། དེའི་ནུབ་དུ་གཟིམ་སྒོ་ཤར་ལྟའི་ནང་ཀ་བ་གཉིས་
ཀྱི་ས་ལ་མཛོད་ཆེན་རྣམ་ལྔའི་གསུང་རྟེན་པོད་དགུ་བཅུ་གོ་བདུན་ལ་ན་བཟའ་
110



གདོང་དར། གླེགས་ཤིང་མཚལ་རྩི་གསེར་བྲིས་མ། སི་ཤན་གྱི་གླེགས་ཐག་
གསེར་དངུལ་བཀྲ་མའི་ཆབ་རྩེ་དང་བཞུགས་སྒྲོམ་ཀུན་དགའ་ར་བ་བཅས་ཆ་
ཚང་། དེའི་མདོའི་བར་འགག་གི་ཤར་བྱང་ནུབ་གསུམ་གྱི་གྱང་ལོགས་སུ་རྗེ་
ཀརྨ་པ་སྐུ་ཕྲེང་བཅོ་ལྔ་པ་མཁའ་ཁྱབ་རྡོ་རྗེ་དང་འཇམ་མགོན་ཀོང་སྤྲུལ་ཡོན་
ཏན་རྒྱ་མཆོ། རྗེ་ཏ་ར་ན་ཐ་བཅས་གངས་ཅན་མཁས་གྲུབ་ཡོངས་ཀྱི་གཙུག་
རྒྱུན་རྣམ་གསུམ་སོ་སོས་མཛད་པའི་བྱ་དཀའ་བའི་སྙན་ངག་གི་སྒོ་ནས་མཛད་
པའི་ཀུན་བཟང་འཁོར་ལོ་ཁྱད་པར་ཅན་གསུམ་བཞུགས་པ་དང་། དེའི་ཤར་
དུ་གཟིམ་སྒོ་ནུབ་ལྟ་རུ་མེ་པད་ཆོས། སྒོ་འབོར། ལྕགས་ཤན། སོགས་
གསེར་ཚགས་འབའ་ཞིག་ལས་གྲུབ་པའི་ནང་ཚོམས་ཆེན་ཀ་བ་བཅུ་ཡི་རྒྱ་ཁྱོན་ལ་
ལྷོར་ཞལ་ཁྲ་གླིང་བཅུ་གཉིས་ཡོད་པའི་ནང་བྱང་ནས་ལྷོར་གཟིགས་པའི་ཆོས་
རྒྱལ་མྱ་ངན་མེད་ཀྱི་ཐུགས་དམ་གྱི་རྟེན་སྐུ་རྒྱུ་ཀིམ་ལས་གྲུབ་པའི་སངས་རྒྱས་
ཤཱཀྱ་ཐུབ་པ་སྐུ་ཚད་མི་ཚད་ཙམ་བཞུགས་སྒྲོམ་རང་འགྲིག་གཅིག་དང་། བལ་
བཟའ་ཁྲི་བཙུན་གྱི་ཡབ་བལ་པོའི་རྒྱལ་པོ་འོད་ཟེར་གོ་ཆའི་ཐུགས་དམ་གྱི་རྟེན་
སྐུ་རྒྱུ་ཛཱིཀྴིམ་ལས་གྲུབ་པའི་སངས་རྒྱས་ཤཱཀྱ་ཐུབ་པ་སྐུ་ཚད་མི་ཚད་ཙམ་བཞུགས་
སྒྲོམ་རང་འགྲིག་གཅིག དེའི་གཡོན་དུ་སྐུ་རྒྱུ་གསེར་ཟངས་ལས་གྲུབ་པའི་རྗེ་
ཀརྨ་པཀྵིའི་འདྲ་སྐུ་གསུང་བྱོན་མ། སྐུ་ཚད་གོང་མཚུངས་བཞུགས་སྒྲོམ་རང་
འགྲིག་གཅིག དེའི་གཡོན་དུ་རྗེ་གསུམ་པ་རང་བྱུང་རྡོ་རྗེའི་ཐུགས་ལྗགས་
སྤྱན་གསུམ་བཞུགས་པའི་གསེར་ཟངས་ཀྱི་གདུང་རྟེན་ལ་བུམ་སྒོ་དང་གདོང་
ཟུར་གྱི་ཤན་ཆ་རྣམས་གསེར་སྦྱངས་རྡུངས་འབའ་ཞིག་ལས་གྲུབ་པ་ལ་རིན་པོ་ཆེ་
སྣ་ཚོགས་ཀྱི་ཁྲ་ཚོམས་ཀྱིས་བརྒྱན་པ་སྐུ་ཚད་བྱིས་པ་ལོ་བཅུ་གཉིས་ཀྱི་བོང་ཚད་
ཙམ། དེའི་གཡོན་དུ་བརྗེ་མི་སྐྱོད་རྡོ་རྗེའི་ཐུགས་ལྗགས་སྤྱན་གསུམ་བཞུགས་
པའི་བྱང་ཆུབ་མཆོད་རྟེན་མདའ་ཚད་ཙམ་ལ་ཞབས་ཀྱི་ས་འཛིན་ནས་དབུ་ཏོག་
གི་ཉི་ཟླའི་བར་དུ་མུ་ཏིག་ལྕགས་རིལ་སྲན་ཆུང་ཙམ་དངུལ་སྐུད་ལ་དྲངས་ཏེ་
111



ཡུག་གཏུམ་འབའ་ཞིག་བྱས་པ་ཤིན་ཏུ་རྩ་ཆེན་གཅིག འབྲུག་རྒྱལ་པོའི་སྲས་
མོ་རྗེ་བཙུན་ཨང་མོས་རྗེ་ཉིད་སྐུ་འཚོ་བཞུགས་སྐབས་བཞེངས་པའི་རྗེ་བཅུ་དྲུག་
པ་རིག་པའི་རྡོ་རྗེའི་འདྲ་ཞལ་ཉིད་ཀྱི་སྐུ་ཚད་དང་མཉམ་པ། སྐུ་རྒྱུ་འཇིམ་
ལས་གྲུབ་པ་ལ་ཞལ་དང་སྐུ་གཟུགས་ཡོངས་རྫོགས་ལ་གྲང་གསེར་ལེབས་བྱུགས་
སུ་གསོལ་བ་ཟ་འོག་གི་ན་བཟའ་དབུ་ཞྭ་སོགས་ཆ་ཚང་བཅས་བཞུགས་པ་དང་།
ཚོམས་ཆེན་གྱི་གཡས་སུ་ཀུན་དགའ་ར་བའི་ནང་། སྣར་ཐང་དང་སྡེ་དགེའི་
བཀའ་བསྒྱུར་མཚལ་པར་ཅན་སོ་སོ་ཆ་ཚང་གཉིས་དང་། གཡོན་ཕྱོགས་སུ་
ཀུན་དགའ་ར་བའི་ནང་སྣར་ཐང་དང་སྡེ་དགེའི་བསྟན་བསྒྱུར་སྣག་པར་ཅན་ཆ་
ཚང་ གཉིས་ བཅས་ བཀའ་ བསྟན་ ཆ་ བཞི་ ལ་ གོས་ ཆེན་ གྱི་ ན་ བཟའ་ དང་།
གདོང་དར་གླེགས་ཤིང་མཚལ་རྩི་མ་སྲི་ཤན་གླེགས་ཐག་གསེར་དངུལ་བཀྲ་མའི་
ཆབ་རྩེ་བཅས་སྤུས་དག་ཞེ་གཅིག་བཞུགས། སྐུ་རྟེན་རྣམས་ཀྱི་བཞུགས་སྒྲོམ་
གྱི་འོག་ཕྱག་སྒམ་སྟར་འགྲིག་ནང་དུ་བཀའ་གཏེར་གསང་སྔགས་གསར་རྙིང་གི་
སྲུང་འཁོར་དང་། སྐུ་རྟེན། ཐུགས་རྟེན་སོགས་ཀྱི་གཟུངས་བཞུགས་ཀྱི་པར་
ཤིང་དང་བཏགས་གྲོལ་བྱིན་རླབས་ཅན་རིགས་མང་པོའི་པར་ཤིང་ཇི་དགོས་
རྣམས་བཞུགས། དེའི་སྦུག་ཤར་དུ་གཟིམ་སྒོ་ནུབ་བསྟན་རུ་མེ་པད་ཆོས་མཛོ་
དཀྲི་སྒོ་འབོར་ཨ་ལོང་བཅས་གསེར་ཚགས་མ་རང་འགྲིག་ནང་སྒར་ཆེན་གྱི་དཔེ་
མཛོད་ཁང་ཀ་བ་བཅུ་དྲུག་དང་། ལྷོར་ཞལ་ཁྲ་ཁྲ་གླིང་བཅུ་དྲུག་ཡོད་པའི་
ནང༌། མཐའ་འཁོར་དང་། དབུས་ནས་ཀུན་དགའ་ར་བའི་སྟར་པས་ཕྱེ་
བའི་གླིང་བཞི་མ་ལ་སྟར་པ་བཞི་སོ་སོར་ཀུན་རའི་རྒྱབ་མདུན་ཕྱོགས་གཉིས་ནས་
གསུང་པོད་གཉིས་རེ་ལྟག་སྤྲོད་དུ་བཞུགས་ཡུལ་བྱས་པ་དེ་རྣམས་ཀྱི་ནང་དུ་རྒྱ་
གར་པན་གྲུབ་དུ་མས་ཤིང་ཏ་ལའི་ལོ་མར་སྨིན་དང་། ཝར་ཏུའི་གཟུགས་སུ་
ཕྱག་བསྟར་མའི་ཕྱག་བྲིས་མཛད་པའི་རྒྱུ་དཔེ་ཁག་མང་པོ་དང༌། འཕགས་
ཡུལ་ནས་བོད་གངས་ཅན་དུ་བྱོན་པའི་སྒྲུབ་བརྒྱུད་ཤིང་རྟ་ཆེན་པོ་བརྒྱད་ཞེས་
112



པའི་ བཀའ་ གཏེར་ གསར་རྙིང་ ཐམས་ ཅད་ཀྱི་སྒྲུབ་ ཐབས་ དང་། དབང་།
རྣམ་ བཤད། འཁྲིད་ ཡིག རྣམ་ ཐར། ཆོས་ འབྱུང་། རྒྱལ་ རབས།
གཞུང་བཤད་རྩ་འགྲེལ་དང་། བཀའ་འབུམ། སྨན་དང་རྩིས། སྒྲ་ཚད་མ།
བཟོ་དང་། སྙན་ངག་ཟློས་གར་ལ་སོགས་པའི་རིག་གནས་ཆེ་ཆུང་རྣམས་ཀྱི་
སྐོར་བཅས་མདོར་ན་བོད་གངས་ཅན་གྱི་ལྗོངས་སུ་གསུང་རབ་དར་རོ་ཅོག་ནས་
གངས་ཅན་ཕལ་ཆེ་བ་གླེགས་བམ་སྟོང་ཕྲག་བརྒྱད་ལྷག་པ་བཞུགས། གསུང་
རྟེན་གཙིགས་ཆེན་འདི་རྣམས་ལ་ཕྱིས་རྒྱལ་དབང་སྐུ་ཕྲེང་བཅུ་དྲུག་པ་ཆེན་པོའི་
སྐུ་དུས་སུ་ཟུར་མང་བསྟན་དགའ་སྤྲུལ་སྐུ་སོགས་མཁས་པ་དུ་མས་ཕྱོགས་་་་་
བསྒྲིགས་མཛད་པའི་གསུང་རབ་རྣམས་ཀྱི་དཀར་ཆག་དང་། གདོང་དར་གྱི་
ཞལ་བྱང་ཡི་གེ་གཉིས་ལེགས་སྦྱར་ སྐད་རྐྱང་པར་ཕྱོགས་བསྒྲིགས་བསྐྱར་མ་་་
མཛད་པའི་དཀར་ཆག་ཕྱག་དེབ་དབུར་ཤོག་བྲིས་མ་ལྟེབས་འགོ་དགུ་ཡོད་པ་ལ་
གོས་མཁར་ཐི་གསེར་མ་མཚལ་ཁའི་རྒྱབ་ལྡན་བཅས་གསར་བཀོད་ཀྱིས་ཕྱག་
དཔེའི་ནང་དོན་རྣམས་གླེགས་བམ་སོ་སོའི་ཞལ་བྱང་ལས་གང་བྱུང་གིས་ཤེས་
རྟོག་དཀའ་བ་དང༌། སླད་འཐོར་གྱུར་མི་འགྲོ་བ་སོགས་ཀྱི་གསང་རྒྱ་དམ་པོ་
བཀྲིན་ཟླ་མེད་པ་བསྐྱངས་ཡོད་པ་དང༌། ཕྱག་དཔེ་དགོས་ངེས་འཚོལ་ཞིབ་
སྐབས་ཕྱག་མཛོད་དང་གཉེར་ལྡེ་ངོ་མས་ལྡེ་མིག་ལྟ་བུའི་དཀར་ཆག་ལས་ནང་
དོན་བཙལ་ཏེ་གླེགས་བམ་གྱི་ཞལ་བྱང་སྔགས་ཡིག་ལ་བལྟས་ན་ལམ་སེང་བརྙེས་
སླ་བ་བཅས་དེ་ལྟར་མཛད་ཡོད། དབུས་སུ་ཤེལ་སྒྲོམ་ནང་དཔལ་འཁོར་ལོ་
སྡོམ་པའི་བློས་བླངས་ངོ་མཚར་ཅན་ལ་སྟེང་དུ་གསེར་ཟངས་ཀྱི་རྒྱ་ཕིབས་ཅན་
དང་། གཞན་ཡང་མཆོད་ཆ་སྤྱན་གཟིགས་བཅས་ཆ་ཚང་སྤུས་ལྡན་བཞུགས་
ཤིང་། གཟིམ་ཆུང་དེའི་སྟེང་དུ་རྗེ་གསུམ་པ་རང་བྱུང་རྡོ་རྗེ་དགུང་གྲངས་སུམ་
ཅུ་སོ་དྲུག་ཙམ། རབ་བྱུང་བཅོ་ལྔ་པའི་ས་རྟ (1319) སྐོར་ལ་གསར་དུ་སྒྲོན་
གནང་བའི “རྒྱ་ཕིབས་སེར་པོ”ཞེས་པ་ཀ་བ་སུམ་ཅུ་ཐམ་པའི་རྒྱ་ཁྱོན་ཡོད་པའི་
113



གསེར་ཟངས་ཀྱི་རྒྱ་ཕིབས་ཤིན་ཏུ་ཆེ་བ་ལ་དབུས་སུ་གསེར་ཟངས་ཀྱི་གཉྫི་ར་
དང་། གཡས་གཡོན་གཉིས་ལ་གསེར་ཟངས་ཀྱི་རྨ་བྱ་ཆ་གཅིག ཟུར་བཞིར་
ཆུ་སྲིན་བཞི་དང༌། བད་ཤིང་གླང་སྣ་འཁོར་ཡུག་དུ་རླུང་དྲིལ་གྱི་སྒྲ་སིལ་སིལ་
དུ་སྒྲོགས་པ་བཅས་ཕྱི་ནང་མཚུངས་པའི་གཙུག་ལག་ཁང་དད་པའི་སྤུ་ལོང་་
དབང་མེད་དུ་གཡོ་བ་ཆ་ཚང་བཅས་བཞུགས་པ་རྣམས་དབུ་རྩེ་དཀྱིལ་མའི་ཡང་
རྩེར་གྲགས་སོ། །
ས་བཅད་གསུམ་པ། ཕོ་བྲངགཙུག་ལག་ཁང་གླིང་གསུམ་
དུ་དབྱེ་བའི་དབུ་རྩེ་ནུབ་རྒྱུད་སྟེང་ཤོད་ཀྱི་
རྟེན་དང་བརྟེན་པའི་སྐོར་ལས།
དང་པོ།
ཆིབས་
པར་ཁང་ཤོད་དང༌། རུང་ཁང་།
ར་མདོ་སྦུག་སོགས་ཀྱི་སྐོར།
སྒར་ཆེན་འཆམ་ཁང་ཆེན་མོའི་རྒྱབ་སྒོ་ཉིས་ཧྲལ་མདུན་གྱི་རྡོ་གཅལ《བླ་
གཡེར་གོང་མའི》ནུབ་ཏུ་རྗེ་ཀརྨ་པཀྱིས་ལྷ་ཆེན་ལ་རབ་གནས་མཛད་སྐབས་
སྐུའི་སྤྲུལ་པ་གསུམ་དུ་བཞེས་ནས་བླ་གཡེར་གོང་དུ་བཀའ་ཆོས་གསུངས་པའི
“བྱམས་པའི་བཞུགས་ཁྲི” ཞེས་པ་ས་ཁྲི་སེར་པོ་རྒྱབ་ཡོལ་སྦྲགས་མར་ཐོག་་་་
བརྩེགས་ཕྱེད་གཉིས་ཙམ་བྱས་པ་ཞིག་དང༌། དེའི་ལྷོར་བླ་བྲང་གི་ཚོམས་ཁང་
སྦུག་ལྕམ་ཁང་མ་དང༌། མདོར་ཀ་བ་གཅིག་སྒོ་དང་ཁྲ་མ་ཤར་དུ་བསྟན་པ།
བྱམས་པའི་བཞུགས་ཁྲིའི་རྒྱབ་ཏུ་གྲྭ་ཤག་སྟེང་ཤོད་གཉིས་ལ་སོ་སོར་ཀ་གཅིག་
ལྕམ་ཁང་གི་རྒྱ་ཁྱོན་ཡོད་པ་དང་། དེའི་ནུབ་ཏུ་སྔར་གྱི་བཞེས་སྤྲོ་ཤོད་ཞེས་པ་
སྒོ་ཤར་ལྟ་རུ་མེ་མཛོ་དཀྲི་རང་འགྲིག་ནང་། ཤ་རིགས་དང་། ཀོ་ཝགས།
114



སོལ་བ། སྤེན་བད་ཀྱི་བྱ་མོ་སོགས་སྣ་ཚོགས་འཇུག་ཡུལ་ཁང་པ་ཀ་བ་ཉི་ཤུའི་
ས་ལ་གནམ་ཡངས་ཆེན་མོ་ཡོད་པ། དེའི་སྟེང་དུ་གཉེར་ཚང་སྟེང་ཞེས་པའི་
ཤག་འཁོར་ནང་སྒར་ཆེན་གྱི“ པར་ཁང་ཤོད”ཟེར་གུ་ཀ་བ་བཞི་ཡི་ས་ལ་མཐའ་
འཁོར་དུ་ཀུན་དགའ་ར་བ་རང་གཤོམ་ནང་གསུང་རྟེན་གྲས། ཕྱག་ཆེན་སྔོན་
འགྲོ་འཕགས་ལམ་བགྲོད་པའི་ཤིང་རྟ། ཕྱག་ཆེན་ཁྲིད་ཡིག་རྒྱས་པ་ངེས་དོན་
རྒྱ་མཆོ། འབྲིང་པོ་ཆོས་སྐུ་མཛུབ་ཚུག བསྡུས་པ་མ་རིག་མུན་སེལ་རྣམས་
རྗེ་དགུ་པ་དབང་ཕྱུག་རྡོ་རྗེའི་གསུང་། ཕྱག་ཆེན་སྔོན་འགྲོའི་ཁྲིད་ཡིག་ངེས་
དོན་སྒྲོན་མེ་ཀརྨ་ངག་དབང་ཡོན་ཏན་རྒྱ་མཚོའི་གསུང་། ནཱ་རོ་ཆོས་དྲུག་གི་
སྔོན་འགྲོ་ཀུན་མཁྱེན་སི་ཏུ་ཆོས་ཀྱི་འབྱུང་གནས་ཀྱི་གསུང་། ནཱ་རོ་ཆོས་དྲུག་
གི་ཐུན་ཆོས་ཆོས་དྲུག་བདུད་བརྩིའི་ཉིང་ཁུ་རྗེ་བཅུ་པའི་དབུ་བླ་ཞྭ་དམར་དྲུག་
པ་མི་ཕམ་ཆོས་ཀྱི་དབང་ཕྱུག་གི་གསུང་། ཕྱག་བཞི་པའི་སྐང་བཟློག་སྦྲགས་མ་
ཆགས་མེད་ཀྱི་གསུང་། ཀམ་ཚང་གི་ཆོས་སྤྱོད་རབ་གསལ་ཀུན་མཁྱེན་སི་ཏུ་
ཆོས་ཀྱི་འབྱུང་གནས་ཀྱི་གསུང་། ཐུན་མཚམས་ཆོས་སྤྱོད་དགོས་པ་ཀུན་ཚང་
འཇམ་མགོན་བློ་གྲོས་མཐའ་ཡས་ཀྱི་གསུང་། ཉེར་མཁོའི་ཆོས་སྤྱོད་རྒྱལ་་་
དབང་བཅོ་ལྔ་པའི་གསུང་། ཆབ་གཏོར་བསྡུས་པ་དང༌། གཏོར་མའི་དེ་
ཉིད་རྗེ་བདུན་པས་ངོས་འཛིན་མཛད་དེ་རྗེ་བརྒྱད་པའི་རྩ་བའི་བླ་མ་ལྟ་བུར་
བཀུར་གནང་བ་ཞྭ་དམར་ལྔ་པ་དཀོན་མཆོག་ཡན་ལག་གི་གསུང་། གཏོར་
མའི་ཟིན་བྲིས་སི་ཏུ་ཆོས་འབྱུང་གི་ཞལ་སློབ་འབེ་ལོ་ཚེ་དབང་ཀུན་ཁྱབ་ཀྱི་་
གསུང་། ཞི་བ་དཀར་སྨུག་དང་ཕུལ་རབ་ཆོ་ག་ཆ་ཚང་གཉིས། གཏོར་མའི་
ཟིན་བྲིས་ཆགས་མེད་ཀྱི་གསུང་། ཐུན་བཞི་བླ་མའི་རྣལ་འབྱོར། དེ་ཡི་ཟིན་
བྲིས་ཆགས་མེད་ཀྱི་གསུང་དང་། ཀརྨ་དགོན་གྱི་མཁན་སྤྲུལ་རིན་ཆེན་དར་
རྒྱས་ཀྱི་གསུང་། 《སྒྲོལ་མའི་གཡུལ་མདོས»ཀརྨ་ངག་དབང་ཡོན་ཏན་རྒྱ་
མཚོའི་གསུང་། 《གཅོད་ཡུལ་རྨི་ལམ་ལུང་བསྟན» ཆགས་མེད་ཀྱི་གསུང་། །
115



《གསང་འདུས་ཚེས་བཅུ་ལིའུ་བརྒྱད་མ》 གུ་རུ་ཆོས་དབང་གི་གཏེར་བྱོན།
《བཀའ་བརྒྱུད་མགུར་མཚོ»བན་སྒར་འཇམ་དཔལ་བཟང་པོའི་གསུང་མགུར་
མན་ནས་སི་ཏུ་ཆོས་ཀྱི་འབྱུང་གནས་ཀྱི་གསུང་མགུར་ཡན་བར་ཆ་ཚང་ཡོད་པ་
པོད་གྲངས་གཅིག་ཙམ། རྩ་གསུམ་ཆོས་སྐྱོང་དང་བཅས་པར་གཏོར་འབུལ་
གྱི་རིམ་པ་ཁྱེར་བདེ«རིགས་འཛིན་དགའ་སྟོན»ཀོང་སྤྲུལ་ཡོན་ཏན་རྒྱ་མཚོའི་
གསུང་། ཞིང་སྐྱོང་དཔའ་རོལ་གྱི་སྐང་གསོ་ཞྭ་དམར་ལྔ་པ་དཀོན་མཆོག་ཡན་
ལག་གི་གསུང༌། མཉམ་མེད་དྭགས་པོ་རིན་པོ་ཆེའི《ཐར་རྒྱན》བཅས་པར་
རིང་པར་ཐུང་། པར་འབྲིང་ཞལ་བྱང་ངེས་པ་དང་མ་ངེས་པ་བསྡོམས་པར་
ཤིང་ངོ་གྲངས་སྟོང་ཕྲག་བརྒྱད་ལྷག་ཙམ་བཅས་བཞུགས།
དེ་བྱིངས་གཉེར་ཚང་སྟེང་གི་ཤག་འཁོར་དུ་གྲྭ་ཤག་ཆེ་ཆུང་ཁག་བརྒྱད་
དང༌། དབུས་སུ་ཐོག་ཁྱམས་ཆེ་ཙམ་ཡོད་པ། དེའི་ལྷོར་ཤིང་སྤྲེའུ་ཤོད་དུ་གྲྭ་
ཤག་ཀ་བ་རེ་བྱས་པ་གཉིས་དང་། སྟེང་དང་འགྲམ་ནས་བརྩིགས་པའི་སྒར་
ཆེན་གྱི་ལོ་འཁོར་རྒྱུན་ཚོགས་དང་སྒྲུབ་མཆོད་ཁག་གི་ཚོགས་ཤིང་ཤིང་སྤོ་ཐོག་
བརྩེགས་གསུམ་ཙམ་ཕྱུར་བུར་བརྩེགས་པའི་སྟེང་དུ་དར་ཆེན་བཅས་བཙུགས་
ཡོད། དེའི་ནུབ་ཏུ་སྒོ་བྱང་ལྟ་རུ་མི་མཛོ་དཀྲི་རང་འགྲིག་ནང་ཆིབས་རྭ་མདོ་
མ་གཡབ་འཁོར་ལྕམ་གཞོག་ཀ་བ་ཉི་ཤུའི་སར་རྟ་གདང་། རྟ་དྲེས་རང་འགྲིག་
དང་། བྱང་དུ་སྒོ་ལྷོ་ལྟ་རྩྭ་ཁང་ཀ་བ་དྲུག་གི་ས། དེའི་སྟེང་དུ་གཉེར་ཚང་
སྟེང་ཞེས་པ་དེ་སྔ་གཉེར་པ་བཞུགས་ཡུལ་གྲྭ་ཤག་ཀ་གཅིག་ལྕམ་ཁང་རེ་བྱས་པ་
ཁག་གཉིས། དེའི་ལྷོར་ཆིབས་རྭའི་ཆུ་ལམ་གསང་སྒོ་ལྷོ་ལྟ་ནས་བརྒྱུད་ལྕགས་
རིའི་ལྷོ་སྒོར་འགྲོ་ས་དང༌། ནུབ་ཏུ་སྒོ་ཉིས་ཧྲལ་རུ་མེ་མཛོ་དཀྲི་རང་འགྲིག་
ཤར་དུ་བསྟན་པའི་ནང་ལྷོ་ཕྱོགས་སུ་ཆིབས་རྭ་སྦུགས་ཀྱི་ཆིབས་ཞབས་སྡོད་ཡུལ་
ལྕམ་ཁང་མ་སྒོ་དང་སྒེ་ཁུང་བྱང་ལྟ། དེ་ནས་ཤར་ལྷོ་ནུབ་བྱང་ཕྱོགས་གསུམ་
དུ་ཆིབས་ཆེན་དང་། ཆིབས་འདྲ་རྣམས་བཞུགས་ཡུལ་ཆིབས་ར་གཡང་་་་་
116



འཁོར་ལྕམ་གཞོག་ཀ་བ་བཅུ་གཉིས་ཀྱི་ས་ལ་ཆིབས་དྲེས་འབྲེང་ཤུར་རང་འགྲིག་
དང་། བྱང་ནས་སྒོ་དང་ཁྲ་མ་ལྷོ་བསྟན་གྱི་ཆིབས་དཔོན་ཆེན་མོ་བཞུགས་ཡུལ་
ཁང་པ་ཀ་གཅིག་ལྕམ་ཁང་མ་གཅིག་དང་། དེའི་འགྲམ་དུ་གཟན་ཁང་སྒོ་ལྷོ་
ལྟ་བཅས་ཆ་ཚང་།
དེའི་ནུབ་ཏུ་སྒར་ཆེན་གྱི་ཁལ་གཡག་འཇུག་ཡུལ་གཡག་རྭ་ཆེན་མོ་རགས་
སྐོར་ལ་ཧྲལ་སྒོ་རང་འགྲིག་བཅས་རྣམས།
རྒྱལ་བ་བྱམས་པའི་བཞུགས་ཁྲིའི་བྱང་དུ་སྒོ་ཉིས་ཧྲལ་རུ་མེ་མཛོ་དཀྲི་རང་
འགྲིག་ཤར་དུ་བསྟན་པའི་ནང་སྒར་ཆེན་གྱི་རུང་ཁང་ཀ་བ་བཞིའི་ས་ལ་སེང་གེ་
གནམ་ཡངས་ཡོད་པ། དབུས་སུ་ཐབ་ཆེན་དང༌། ནུབ་དང་བྱང་རྒྱུད་དུ་
བང་ཁྲི་རིམ་པའི་ནང་ཤིང་གི་ཇ་ཁྲ་རག་ཤན་མ་གསར་རྙིང་གྲངས་ཉི་ ཤུ་སྐོར་
དང༌། ཐུག་ཟོ་རགས་ཤན་མ་ཉི་ཤུ་སྐོར། རགས་ཀྱི་ཐུག་སྐྱོགས་ཉི་ཤུ་དང་།
ལྕགས་ཀྱི་ཐུག་སྐྱོགས་ཉི་ཤུ་སྐོར། སྒར་ཆེན་དགུ་གཏོར་དང་ཚེས་བཅུའི་དུས་
ཆེན་སྐབས་སོགས་སུ་གྲྭ་དམངས་རྣམས་ལ་གསོལ་ཇ་དང་བཞེས་ཐུག་ཞུ་བྱེད་
ཟངས་རྐྱེན་ཉི་ཤུ་རྩ་ལྔ་དང་། དབུ་ཆོས་རྣམས་ལ་གསོལ་ཇ་ཞུ་བྱེད་ཟངས་
དམར་དངུལ་གྱི་ར་མ་ལུག་བྱས་པའི་བར་ལྡེར་ཆ་གཅིག་བཅས་དང་། གཞན་
ཡང་གཞུང་ཁྲོ་ཟེར་བ་ཁྲོ་ནག་གི་ཆུ་ར་མ་གཅིག་དང༌། དེ་མིན་གཅིག རྒྱུན་
གྱི་གསོལ་ཇའི་ཁྲོ “གནས་པོ་རྡོ་རྗེ་”ཟེར་བའི་ཁྲོ་ནག་ཅིག་དང༌། “འབོག་
མཐོ” ཟེར་བའི་ཟངས་ཁྲོ་གཅིག བཞེས་ཐུག་བསྐོལ་སྣོད་ སྟོང་ཁྲོ་ཞེས་པ་
གཅིག རྒྱལ་མཆོག་སྐུ་ཕྲེང་བཅུ་དྲུག་པའི་སྐུ་དུས་རྒྱ་གར་ནས་དྲངས་པའི་
བཀྲིས་རྒྱ་མཚོ་ཞེས་པའི་ལྕགས་ཁྲོ་ལྷུ་མ་བཅུས་གཟེར་ཅན་ཡ་རེར་འབྲུ་འབོ་ལྔ་
བཅུ་རེ་འགྲོ་བ་ཆ་གཅིག་བཅས་བཞེས་ཁྲོ་ཆེ་ཆུང་བདུན་དང༌། རགས་སྐྱོགས་
ཆེ་བ་བདུན། གསོལ་མདོང་རགས་ཤན་ཅན་སོགས་རུང་ཁང་གི་ཐབ་ཆས་ཆ་
ཚང་ཡོད།
117



དེའི་རྒྱབ་ཏུ་སོལ་བ་འཇུག་ཡུལ་ཁང་པ་ཀ་གཅིག་དང་། བྱང་དུ་ལྕི་ཁང་
སྒོ་ཤར་ལྟ་ཀ་བ་བཞི། སྒ་ཁང་སྒོ་ཤར་ལྟ་ཀ་བ་བཞིའི་ས་བཅས་དང་།
གཉིས་པ། དངུལ་གདུང་ཆེན་མོ་རབ་བརྟན་ཕོ་བྲང་དང་གསེར་གདུང་
ཆེན་མོའི་རྟེན་དང་བརྟེན་པ་བཅས་པའི་སྐོར།
དེ་ནས་ཕོ་བྲང་གི་བར་བསྐོར་ལམ་བརྒྱུད་དངུལ་གདུང་ལྷ་ཁང་གི་འགག་
ཏུ་རྗེ་བདུད་འདུལ་རྡོ་རྗེའི་སྐུ་དུས་སུ་ཡུམ་གྱི་ཕྱག་བསྐོར་དུ་བཞེངས་གནང་བར་
གྲགས་པའི་མ་ཎི་དུང་འཁོར་གྱི་ལྷ་ཁང་དུ་མ་ཎི་བ་གཏན་འཛུགས་སུ་ཡོད་པ་
དང༌། དེའི་བྱང་དུ་རྡོ་སྐས་སིའུ་བཅུ་གསུམ་འཛེགས་པའི་སྡིངས་ཆའི་སྟེང་དུ་
རྗེ་བཅུ་པ་ཆོས་དབྱིངས་རྡོ་རྗེ་དགུང་གྲངས་ཉི་ ཤུ་རྩ་བདུན་པ་ རབ་བྱུང་བཅུ་
གཅིག་པའི་ལྕགས་རྟ ( 1630)ལོར་རྗེ་ཉིད་ཀྱི་རིགས་ཀྱི་བདག་པོ་ཞྭ་དམར་
དྲུག་པ་གར་དབང་མི་ཕམ་ཆོས་ཀྱི་དབང་ཕྱུག་ཆེན་པོ་དགོངས་པ་ཆོས་དབྱིངས་
ཡེ་ཤེས་ཀྱི་དབྱིངས་སུ་སྙོམ་པར་བཞུགས་པའི་དགོངས་རྫོགས་སུ་རྗེ་བཅུ་པ་ཉིད་
ཀྱིས་གསར་དུ་བཞེངས་པར་མཛད་པའི“དངུལ་གདུང་ཆེན་མོ་རབ་བརྟན་རྣམ་
པར་རྒྱལ་བའི་ཕོ་བྲང་” གི་གཟིམ་སྒོ་ལྷོ་ལྟ་གླང་སྣ་བྲེ་འགྱོགས་དམིགས་བཅད་
གསུམ་བརྩེགས་ལ་གཟིམ་ས་ཉིས་ཧྲལ་རུ་མེ་མཛོ་དཀྲི་ལྕགས་ཤན། སྒོ་འབོར།
ཨ་ལུང་བཅས་གསེར་ཚགས་མ་ཤིན་ཏུ་མཐོ་བ་ལ་སྒོ་གླེགས་ཤིང་སྣ་བརྒྱ་དང་
བརྒྱད་ལས་གྲུབ་པ་རྗེ་ཆོས་དབྱིངས་རྡོ་རྗེའི་ཕྱག་བཟོར་གྲགས་པ་ཤིན་ཏུ་རྩ་ཆེན་
གང་ཟག་མཇལ་བ་པོ་རྣམས་ཀྱིས་རང་ཉིད་ཀྱི་དགེ་མི་དགེའི་ལྟས་སུ་གཟིམ་སྒོ་
དེ་འབྱེད་པའི་སྐབས་སྒྲ་བཟང་ངན་སྣ་ཚོགས་ཐོས་རྒྱུ་ཡོད་པ་དང་སྒོ་ཐེམ་ལ་རྗེ་
བཅུ་པའི་ཕྱག་བཟོ་ས་ལྕགས་རང་འགྲིག་ཡོད་པ་བཅས། གཙུག་ལག་ཁང་
འདི་ནི་དུས་གསུམ་གྱི་རྒྱལ་བ་མ་ལུས་པའི་ཕྲིན་ལས་གཅིག་ཏུ་འདུས་པའི་རོལ་
གར་དཔལ་ལྡན་ཀརྨ་པའི་སྐྱེས་རབས་རིམ་པར་བྱོན་པའི་ནང་ཚན《འཇམ་
118



དཔལ་སྒྱུ་འཕྲུལ་དྲ་བའི་རྒྱུད》ལས་“ཅོད་པན་བཟང་པོ་མཐོན་ཀའི་རྩེར། །སྐྲ་
མཆོག་མཐོན་ཀ་ཆེན་པོ་འཆང་། །ནོར་བུ་ཆེན་པོ་འོད་ཆགས་དཔལ། །སངས་
རྒྱས་སྤྲུལ་པའི་རྒྱུན་དང་ལྡན” ཞེས་ལུང་དུ་བསྔགས་པའི་སྐུ་ཕྲེང་བཅུ་པ་ཆོས་
དབྱིངས་རྡོ་རྗེ་ཞེས་མཚན་སྙན་ལྷའི་རྔ་ཆེན་སྲིད་ཞིའི་ཁོང་ན་ལྷང་ངེར་གྲགས་
ཤིང་། མདོ་སྔགས་ལུང་རྟོགས་ཆོས་ཚུལ་རྒྱ་མཚོར་འཇུག་པའི་མཁྱེན་རབ་ཀྱི་
རྣམ་དཔྱོད་གཏིང་དཔག་དཀའ་ཞིང༌། བཟོ་དང་གསོ་བ་སྙན་ངག་སྒྲ་ཚད་
སོགས་རིག་པའི་གནས་ཐམས་ཅད་ལ་ཆགས་ ཐོགས་མེད་པའི་འཕྲིན་ལས་་་་་
ཚངས་པས་ཀྱང་འགྲན་དུ་མེད་པ། གྲུབ་པ་ཆེན་པོའི་རྫུ་འཕྲུལ་གྱི་བཀོད་པ་
མདའ་བསྣུན་ཞབས་དང་ཏེ་ལོ་ནཱ་རོ་སོགས་ཀྱི་རྣམ་པར་ཐར་པའི་རྗེས་སུ་འགྲོ་
བ་སོགས་སྐུ་ཆེ་བའི་ཡོན་ཏན་མོས་བློའི་ཚིག་གིས་ཟོལ་བསྟོད་ཙམ་མ་ཡིན་པར།
སྐྱེ་རྒུ་ཡོངས་ཀྱི་མིག་གི་བདུད་རྩིར་སྩལ་བར་མཛད་པ་དེ་ཉིད་ཀྱི་རིགས་ཀྱི་་
བདག་པོ་དཔལ་རྒྱལ་བ“གར་གྱི་དབང་པོ་ཞྭ་དམར་ཅོད་པན་འཛིན་པ་དྲུག་པ་
མི་ཕམ་ཆོས་ཀྱི་དབང་ཕྱུག” ཞེས་མཁས་གྲུབ་ཡོངས་ཀྱི་གཙུག་རྒྱུན་འགྲན་ཟླ་
དང་བྲལ་བའི་རྗེ་བཙུན་ཆེན་པོ་དེ་ཉིད་ཀྱི་མཛད་པ་ཡོངས་སུ་རྫོགས་པའི་ཚུལ་
བསྟན་ ཏེ་ ཆོས་ དབྱིངས་ ཡེ་ ཤེས་ ཀྱི་ ཡོངས་ སུ་ སྙོམས་ པར་ བཞུགས་ པ་ ན།
དཔལ་ཀརྨ་པ་སྐྱེ་ཕྲེང་བཅུ་པ་ཆེན་པོ་ཉིད་ཀྱིས་རྗེ་བཙུན་རྡོ་རྗེ་འཆང་མགོན་དེ་
ཉིད་ཀྱི་དགོངས་རྫོགས་དང༌། ཕྱི་རབས་ཀྱི་སྐྱེ་བོ་རྣམས་ཀྱི་རྣམ་པར་དཀར་
བའི་བསོད་ནམས་ཀྱི་ཞིང་སར་གཙུག་ལག་ཁང་རྟེན་དང་བརྟེན་པར་བཅས་པ་
བསྐྲུན་པར་མཛད་པ་ན། གཙུག་ལག་ཁང་འདིའི་བརྩིགས་རྨང་གི་རྡོ་བ་་་
རྣམས་རྗེ་ཉིད་ཀྱིས་རྫུ་འཕྲུལ་གྱིས་དྲངས་བར་མཛད་པ་དང་། རྩིག་པ་ཕལ་མོ་
ཆེ་དཀར་ཕྱོགས་ཀྱི་ལྷ་ཀླུ་ཤ་སྟག་གིས་བརྩིགས་པའི་རྡོ་བ་ཆེན་པོ་མིས་ཐེག་པའི་
ཐབས་མེད་པ་དམ་ཅན་ཤེད་རྡོ་དང་། ལྷ་མོའི་ཤེད་རྡོ་ཞེས་པ་སོགས་རྡོ་མིང་
ཅན་མང་པོ་ཐོག་བརྩེགས་གཉིས་ཡན་དུ་མཐོང་རྒྱུ་ཡོད་པ། ཀ་གདུང་རྣམས་
119



ཀྱང་ཐོན་ཡུལ་དང་། འདྲེན་ཐབས་སོགས་བསམ་ཡུལ་ལས་འདས་པ་ཤ་སྟག་
ལྷ་འདྲེས་དྲངས་ཤིང་། སྐུ་ཉིད་ཀྱི་རྫུ་འཕྲུལ་གྱི་བཀོད་པ་འབའ་ཞིག་གིས་
བཞེངས་པར་མཛད་ཅིང་། གཙུག་ལག་ཁང་འདིར་ཀ་རིང་བཞི་དང་། ཀ་
ཐུང་སུམ་ཅུ་སོ་གཉིས་ཀྱི་ས་ལ་སྟེང་དུ་གནམ་ཁྲ་དང༌། ཞལ་རས་ལྷ་ཁང་གི་
མདོ་ཁྱམས་ལ་ཁྲ་གླིང་ཉི་ཤུ་ཐམ་པ་བཅས་པར་ཆོས་རྫས་ཀ་འཕན། ཕྱི་ཕུར།
རྒྱལ་མཚན། གཏོར་ཕུབ་སོགས་ཟ་འོག་ རྒྱུ་ཉིང་ཚོས་ཚོགས་ལས་བྱས་པ་་་
མཚར་དུ་དངར་བའི་ནད་རྟེན་གྱི་གཙོ་བོ་དངུལ་གདུང་འཛམ་གླིང་རྒྱན་འདི་
ཉིད་ཀྱི་བཀོད་པ་རྒྱལ་བ་ལྷ་ལས་བབ་པའི་མཆོད་རྟེན་ལ། ཐིག་རྩ། མདོ་
ལུགས། སྔགས་ལུགས། མདོ་སྔགས་ཐུན་མོང་བའི་ལུགས་བཅས་གསུམ་དུ་
གསུངས་པ་ལས། ཕྱི་མ་ཉིད་གཙོ་བོར་མཛད། རྒྱ་གར་ལི་མའི་དབྱིབས་ལ།
སེང་ཁྲི་སྤྱི་ལྟར་བྱ་གསུངས་པ་ལྟར། རྩེད་ཐང་གི་ཐུབ་པ་གསེར་གླིང་མའི་
བཞུགས་ཁྲི་བཞིན་དུ་མཛད་ཅིང་། སེང་ཁྲིའི་ཞབས་ཀྱི་ས་འཛིན་ཡོངས་སུ་རྒྱ་
གར་གྱི་རྡོ་ཀ་མ་རུ་པ་གོང་བུ་གཅིག་ལས་གྲུབ་པ་ལྟར་སྲུབས་མི་མངོན་པ་དང་
གཅན་གཟན། རི་དྭགས། མི་ཆུང་སོགས་ཀྱིས་བཏེགས་པའི་མཆོད་སྡོང་
ཕལ་ཆེར་རྗེ་བཙུན་ཀརྨ་པ་ཉིད་ཀྱིས་ཕྱག་བཟོ་མཛད་པའི་ནང་དུ། རྒྱལ་བ་
གར་གྱི་དབང་པོའི་སྐུ་གདུང་རིན་པོ་ཆེས་གཙོས། སངས་རྒྱས་བྱང་སེམས་ཀྱི་
སྐུ་བརྙན་བྲིས་འབུར་གྱི་རིགས་ཤིན་ཏུ་བྱིན་ཅན་སྒར་ཆེན་གྱི་རྟེན་ཁྲོད་དུ་་་
བཞུགས་པ་ཕལ་མོ་ཆེ་དང་། རྗེ་མི་སྐྱོད་ཞབས་ཀྱིས་ཐུགས་དམ་དུ་བཞེངས་
པའི་རྒྱལ་བའི་བཀའ་འགྱུར་གསེར་བྲིས་མ་གཙོ་བོར་གྱུར་པའི་པུ་ཏི་ཀ་སྟོང་ཕྲག་
ཉེ་བ་དང༌། རྒྱ་གར་ཤར་ལིའི་མཆོད་རྟེན་བརྒྱ་ཕྲག་སོགས། རྡོ་རྗེ་གསུམ་གྱི་
རྟེན་མཆོག་ངོ་མཚར་ཅན་དང་། སངས་རྒྱས་འོད་སྲུང་གི་འཕེལ་གདུང་རིན་
པོ་ཆེ་ངང་པའི་སྒོ་ང་ཙམ་གྱིས་གཙོས། རིང་བསྲེལ་རྣམ་བཞི་བསམ་ལས་་
འདས་པ། གོང་མ་རིན་ཆེན་དཔལ་རྒྱལ་པོས(ཡོན་གོང་མ་ཐོ་གན་ཐེ་མུར་གྱི་
120



ནུ་བོ་ཡོན་རྒྱལ་རབས་བཅུ་གཅིག་པ) ཀརྨ་པ་རོལ་པའི་རྡོ་རྗེར་ཕུལ་བའི་མརྒད་
ཀྱི་གསོལ་དཀར་སོགས་མཆོད་རྫས་ཀྱི་རྣམ་པ་མཐའ་ཡས་པ་རྣམས་ཀྱིས་ཕྱུར་
བུར་བཀང་བའི་བུམ་སྒོར་རྡོ་རྗེ་འཆང་དེ་ཉིད་ཀྱི་འདྲ་སྐུ་རིན་པོ་ཆེའི་མདུན་
སྒོར། རྗེ་ཆོས་དབྱིངས་རྡོ་རྗེའི་ཕྱག་སོར་གྱིས་བསྐྲུན་པའི་རྡོ་ཀ་མ་རུ་པ་ལས་
གྲུབ་པའི་སྤྱན་རས་གཟིགས་ཁ་སར་པཱ་ནིའི་སྐུ་བྱིན་རླབས་ཅན་བཞུགས་ཤིང་།
སྒོ་ཁྱིམ་གྱི་དབུས་སུ། ཆོས་རྒྱལ་ཁྲི་སྲོང་ལྡེའུ་བཙན་གྱི་མགུལ་གཡུ་ ཤ་བ་སྐྱ་
རེངས་སུ་གྲགས་པས་གཙོས་རིན་ཐང་ཆེ་བའི་ནོར་བུ་དུ་མ་དང་། ཉི་ཟླའི་
རྩེར་ཁྱུང་གི་སྒོ་ང་འཁྲུལ་མེད་ཀྱི་ཏོག་གིས་མཛེས་པ་དང་། གཞན་ཡང་བཟོ་
སྦྱོང་འཇིག་རྟེན་དབང་ཕྱུག་ཀརྨ་པ་དེ་ཉིད་ཀྱི་ཕྱག་བཟོ་གདོང་ཟུར་གོང་འོག་གི་
གཡས་གཡོན་སོ་སོར་གསེར་སྦྱངས་ལས་གྲུབ་པའི་ངང་པ་ཕོ་མོ་བུབས་མེད་སྦུབ་
བརྡུང་བཟོ་ཁྱད་དུ་མས་མཛེས་པ་བྱ་དེ་ཆེ་བ་ཙམ་རེ་དང་། སྤོས་ཤེལ་ལས་
གྲུབ་པའི་ངང་པ་ལ་དུང་གི་ཀ་ལི་དང༌། མུ་མན་གྱི་མཆུ་དང་ཤོག་པ་བྱས་པ་
ངུར་པ་ཙམ་རེ་གཉིས། གཡུ་ཡི་ནེ་ཙོ་ལ་བྱུ་རུའི་མཆུ་མིག་དང་། མརྒད་ཀྱི་
གཤོག་པ་བྱས་པ་དང་དུང་གི་སེང་གེ་ལ་གཟིའི་མིག་དང་། གཡུ་ཡི་རལ་པ་
བྱས་པ་ལུག་ཐོང་ཙམ་གཉིས་བཅས་ཤིན་ཏུ་ངོ་མཚར་བའི་བཀོད་པ་ཅན་འདི་
ཉིད་ཀྱི་མཚན《དཔེ་མེད་ལྷུན་པོ་འཛམ་གླིང་ཕན་བདེའི་མཛེས་རྒྱན»ཞེས་
གྲགས་པ་ལགས་ཤིང་། །
དེ་འོག་གི་དངུལ་གདུང་རིན་པོ་ཆེ་འདི། དཔལ་རྒྱལ་བའི་དབང་པོ་
ཀརྨ་པ་བཅུ་པ་ཆོས་དབྱིངས་རྡོ་རྗེ་ཉིད་ཀྱི་མཛད་པ་ཡོངས་སུ་མཐར་ཕྱིན་ནས།
དགུང་ལོ་དོན་གཅིག་པར་གཟུགས་སྐུའི་དཀྱིལ་འཁོར་རེ་ཞིག་བསྡུ་བའི་ཚུལ་
བསྟན་པར་མཛད་པ་ན། སྐུ་གདུང་རིན་པོ་ཆེ་ཞུགས་ལ་སྦྱངས་པ་ལས་བྱོན་
པའི་གདུང་ཞུན་ཐིག་རིང་བསྲེལ་གྱི་རང་བཞིན་ལས་གྲུབ་པའི་སྤྱན་རས་་་་་
གཟིགས་འགྲོ་འདུལ་ཕྱག་བཞི་པ་རིགས་བདག་སངས་རྒྱས་འོད་དཔག་མེད་
121



པའི་དབུ་རྒྱན་ཅན་དང་། གསུང་རྟེན་ཡི་གེ་དྲུག་མ། ཐུགས་རྟེན་ཤེལ་ལྟར་
དྭངས་པའི་རྡོ་རྗེ་རྩེ་དགུ་པའི་དབྱིབས་སོགས་ངོ་མཚར་ཅན་བྱོན་པ་རྣམས་གཙོ་
བོར་གྱུར་པའི་རིང་བསྲེལ་རྣམ་བཞི་སོགས་རྨད་དུ་བྱུང་བའི་རྟེན་མཆོག་དུ་མས་
ཏིལ་གྱི་གོང་བུ་ལྟར་བྱས་ཤིང་། རྗེ་ཉིད་ཀྱིས་འཕྲུལ་མགར་སོགས་བཟོ་ལས་སྣ་
ཚོགས་གནང་བའི་ཕྱག་ཆ་ཐོ་སྐམ་ཡན་བྱིན་རླབས་ཀྱི་རྟེན་དུ་བཞུགས་པ་དང་།
བུམ་སྐོར་རྗེ་བཙུན་ཉིད་ཀྱི་འདྲ་སྐུ་རིན་པོ་ཆེ་བཅས་བཞུགས་པ་ཐུགས་རྗེ་ཆེན་
པོའི་ཕོ་བྲང་དམ་པར་ལྷུན་གྱིས་གྲུབ་པའི་མཆོད་སྡོང་ “མཐོང་གྲོལ་འོད་ཟེར་
པདྨའི་སྙིང་པོ”ཞེས་གྲགས་པ་ལགས། །
དེ་འོག་གི་དངུལ་གདུང་འདི་ཞྭ་དམར་གར་དབང་བདུན་པ་དཔལ་ལྡན་
ཡེ་ཤེས་སྙིང་པོའི་གདུང་རྟེན《བཀྲ་ཤིས་ལྷུན་གྲུབ» ཏུ་གྲགས་པ། ནང་དུ་རྗེ་
རིན་པོ་ཆེ་ཉིད་ཀྱི་སྐུ་གདུང་རིན་པོ་ཆེས་དབུས། རྟེན་མཆོག་བརྗོད་དུ་མི་ལང་
བས་བཀང་ཞིང་། བུམ་སྒོར་རྗེ་མཆོག་གི་འདྲ་ཞལ་བཅས་བྱིན་རླབས་ཀྱི་གཟི་
བྱིན་འབར་བ་བཞུགས་པ་ལགས།
མདུན་ངོས་ཀྱི་དངུལ་གདུང་འདི། རིག་པ་འཛིན་པའི་ཁྱུ་མཆོག་དཔའ་
བོ་སྐུ་ཕྲེང་བཅུ་པ་དང་མཚན་འཛིན་གསུམ་པ་གཙུག་ལག་རྒྱ་མཚོའི་གདུང་རྟེན་
དུ་བཞེངས་པ་རིང་བསྲེལ་རྣམ་བཞིའི་སྙིང་པོ་ཅན་ལགས། མདུན་དུ་དངུལ་
ལས་གྲུབ་པའི་རྒྱལ་བ་རྡོ་རྗེ་འཆང་གི་སྐུ་བརྙན་གྱི་གཙོས། དཔལ་ལྡན་དུས་
གསུམ་མཁྱེན་པ་ནས་བཟུང་བཅུ་གཅིག་ཡེ་ཤེས་རྡོ་རྗེའི་བར་གྱི་འདྲ་སྐུ་རིན་པོ་
ཆེ་རྣམས་དང༌། རྗེ་དུས་གསུམ་མཁྱེན་པས་ཚལ་གུང་ཐང་ལ་རབ་གནས་་
མཛད་པའི་ཡོན་དུ་བླ་མ་ཞང་གིས་ཕུལ་བའི་ཐུབ་པ་བདུད་དཔུང་གཟིལ་གནོན་
གྱི་གཙོས། རྟེན་གསུམ་ཁྱད་པར་འཕགས་པ་དང༌། མཆོད་ཁང་གི་ ཤར་
རྒྱུད་དུ་རྒྱུན་འདོན་དུ་མཛད་རྒྱུའི་སྡེ་དགེ་མཚལ་པར་གྱི་བཀའ་འགྱུར་དང་།
སྣག་པར་གྱི་བསྟན་འགྱུར་ཆ་ཚང་གཉིས། འཇིམ་པ་ལས་གྲུབ་པའི་སངས་
122



རྒྱས་ཚེ་དཔག་མེད་དང་། གྲུབ་ཆེན་ཐང་སྟོང་རྒྱལ་པོའི་སྟོང་སྐུ་ཆ་ཚང་གཉིས་
བཅས་བཞུགས་ཤིང་། རྗེ་ཆོས་དབྱིངས་རྡོ་རྗེས་ཉིད་ཀྱི་དབུ་བླ་ཞྭ་དམར་ཆེན་
པོའི་དགོངས་རྫོགས་སྐབས་སུ་འདུས་སྡེ་ལ་སྲི་ཞུ་ཞུ་བའི་ཆེད་གསོལ་ཆུ་འང་ཉིད་
ཀྱིས་འདྲེན་པར་མཛད་པའི་སྐུ་རྒྱབ་དུ་སྣོམ་བྱེད་ཉིད་ཀྱིས་ཕྱག་བཟོ་མཛད་པའི་
དངུལ་གྱི་ཆུ་བུམ་ཆེ་བ་གཅིག་བཅས་རྣམས་བཞུགས། གཙུག་ལག་ཁང་་་་
འདིའི་ཀ་རིང་བྱང་མ་ཤིན་ཏུ་རིང་ལ་གཞུ་འབེ་ལྕམ་གདུང་བཅས་ཤིན་ཏུ་སྦོམ་
པས་ལྗིད་འགན་མི་བཟོད་པའི་རྐྱེན་གྱིས། སྔར་ཀ་བ་དེ་ཤར་གྱི་ཕྱོགས་སུ་ཆེར་
གུགས་ནས་ཡོ་བར་བརྟེན། རྗེ་བཅོ་ལྔ་པ་མཁའ་ཁྱབ་རྡོ་རྗེས་ནུབ་ཀྱི་ཕྱོགས་
ནས་ཀ་བའི་བྲང་ལྡིར་རྟེང་དུ་ཕྱག་མདའ་བསྣུན་ཏེ་བར་གནམ་མཚམས་ནས་ཡོ་
བ་བསྲངས་གནང་བའི་ཕྱག་མདའ་དེ་ཀ་བར་ཟུགས་ནས་ཡོད་པ་བཅས་དེ་སྔ་
ཀུན་གྱིས་མཇལ་རྒྱུ་ཡོད་ལ། གཞན་ཡང་མཆོད་རྫས་སྤྱན་གཟིགས་བསམ་གྱི་
མི་ཁྱབ་པ་དང་ཕེབས་བྱམས་ཆེན་མོ་ལེགས་ཞེར་རྣམས་ཀྱང་ལྷ་ཁང་འདིར་་
བཞུགས་པ་བཅས་སྐྱེ་རྒུའི་བསོད་ནམས་ཀྱི་རྟེན་དུ་བཞུགས་སོ། །
དངུལ་གདུང་ཆེན་མོ་དེའི་སྦུགས་ནས་ ཤར་ རྒྱུད་དུ་རྡོ་སྐས་ཅུང་ཟད་
འཛེགས་ན་སྒར་ཆེན་གསེར་གདུང་ཆེན་མོའི་མཆོད་ཁང་ནང་དུ་འགྲོ་ས་འདབ་
འབྲེལ་དུ་ཡོད་པ་དང་། དངུལ་གདུང་ཆེན་མོའི་གཟིམ་སྒོའི་ཕྱི་ནས་ཤར་རྒྱུད་
དུ་གསང་སྒོ་ནས་དངུལ་གདུང་བཀྲིས་གསར་མ་དང་ཕོ་བྲང་གསར་པའི་ཕྱོགས་
སུ་འགྲོ་ལམ་བཅས་ཡོད། །
《ཡང་དགོན»གྱི་གསེར་གདུང་ཆེན་མོའི་མཆོད་ཁང་ནི་དངུལ་གདུང་
རབ་བརྟན་ཕོ་བྲང་གི་ཤར་དུ་འདབ་འབྲེལ་གྱིས་མཇལ་ས་ཡོད་པ་མ་ཟད་སྒར་
ཆེན་གྱི་ཕོ་བྲང་ལྟེ་བའི་རྒྱབ་ཕྱོགས་ཀྱི་ཞབས་སུ“ཡང་དགོན”ཞེས་པའི་ཕུག་ཏུ་
ཡོད་པ་སྟེ། རྗེ་དུས་གསུམ་མཁྱེན་པ་དགུང་གྲངས་བརྒྱད་བཅུ་རྩ་བཞི་པ་ལ་
ཞིང་དུ་གཤེགས་ཁར་འཁོར་བུ་སློབ་བགྲེས་པ་རྣམས་ལ་ཞལ་ཆེམས་མང་པོ་་
123



གསུངས། ལྷག་པར་སྔ་ས་ནས “ཡང་དགོན” འདིར་རྒྱ་གར་དཔལ་ལྡན་་་
འབྲས་སྤུངས་ཀྱི་མཆོད་རྟེན་ཞིག་བཞེངས་དང་བསྐོར་བ་བྱས་ཚད་ངན་སོང་དུ་
མི་འགྲོ་ཞེས་སོགས་གསུངས་པ་ལྟར་རྗེ་ཞིང་དུ་བཤེགས་པའི་ཕྱི་ལོ “ཡང་་་་་་
དགོན” གྱི་སྐུ་སྤུར་བཞུས་པའི་ ཤུལ་དེ་རང་དུ་གཙང་ཁང་དང་མཆོད་རྟེན་་་
བཅས་རབ་བྱུང་གསུམ་པའི་ཤིང་སྟག (1194) ལོ་གམ་བཞུགས་ཀྱི་བུ་ཆེན་དགེ་
བཤེས་ཤེས་རིན་དང་། གཙང་སོ་དཀོན་སེང་། སྒང་ལོ་ཙཱ་བ་རྣམས་ཀྱིས་
གཙོ་བོ་བྱས་ནས་རང་འདྲའི་བུ་ཆེན་བཅུ་གསུམ་སོགས་ཞལ་སློབ་རྣམས་ཀྱིས་
བཞེངས་པའི་གཞལ་མེད་ཁང་གཟིམ་སྒོ་ལྟེ་བ་ཤར་ལྟ་ཉིས་ཧྲལ་མ། གླང་སྣ་བྲེ་
འགྱོགས་དམིགས་བཅད་གསུམ་བརྩེགས་ཅན་རུ་མེ་པད་ཆོས་མཛོ་དཀྲི་རང་
འགྲིག་གི་ལྕགས་ ཤན་དང་། སྒོ་འབོར་ཨ་ལོང་བཅས་གསེར་དངུལ་ཚགས་
བཀྲོལ་ངོ་མཚར་ཆེ་བ་ལ་སྒོ་ཐེམ་དུ་རྗེ་བཅུ་པ་ཆོས་དབྱིངས་རྡོ་རྗེའི་རྫུ་འཕྲུལ་གྱི་
ཕྱག་བཟོ་ས་ལྕགས་ཤིན་ཏུ་ཆེ་བ་འབྱར་བའི་ནང་ཀ་རིང་དྲུག་དང་ལྕམ་གཞོགས་
རིང་མོ་གླིང་གསུམ་མ། གནམ་ཁྲ་སེང་གཡབ་ཅན་སྤྲུལ་པའི་གཙུག་ལག་ཁང་
དང་དབྱེར་མ་མཆིས་པའི་ནང་ཇི་སྐད་དུ། ཞི་བ་བརྙེས་ཀྱང་ཞི་ལ་མི་གཞོལ་
ཞིང་། ། སྲིད་འདིར་འཇུག་ཀྱང་སྲིད་པའི་སྐྱོན་ཀུན་སྤངས། ། མི་ལས་འདས་
ཀྱང་མི་ཡི་ཟོལ་འཛིན་མགོན། །དབང་ཕྱུག་རྡོ་རྗེ་དབང་གི་རྒྱལ་པོར་འདུད། །
དེ་ཡང་འོག་མིན་ཆོས་ཀྱི་དབྱིངས་ཀྱི་ཕོ་བྲང་དང་དབྱེར་མེད་པའི་མཆོད་ཁང་
ཆེན་མོ་འདི་ཉིད་དུ་བཞུགས་པའི་རྟེན་གྱི་ལོ་རྒྱུས་རགས་ཙམ་ཞུ་ན། ཕུག་
གཡས་ཕྱོགས་ཀྱི་གསེར་འབུམ་འདི་རྒྱལ་བ་ཀུན་གྱི་འཕྲིན་ལས་པ་ཆེན་པོ་མི་
མཆོག་དཔལ་ལྡན་དུས་གསུམ་མཁྱེན་པ་དེ་ཉིད་ཀྱི་ཞལ་ནས། “ཡང་དགོན”
གྱི་ཟུར་འདིར་རྒྱ་གར་དཔལ་ལྡན་འབྲས་སྤུངས་ཀྱི་མཆོད་རྟེན་དང་འདྲ་བ་ཞིག་
བཞེངས། དེ་ལ་བསྐོར་བ་བྱས་ན་འབྲེལ་པ་ཐོགས་ཚད་ངན་འགྲོ་ལས་སྐྱོབས་
པ་ཡིན་གསུངས་ནས་རིང་པོར་མ་ཐོགས་པར་རྗེ་ཉིད་གཟུགས་སྐུའི་བཀོད་པ་
124



བསྡུ་བའི་ཚུལ་བསྟན་རྗེས། སྐུ་གདུང་རིན་པོ་ཆེ་ཞུགས་ལ་ཕུལ་བའི་ཤུལ་དེར།
སྐུ་རྒྱུ་རྡོ་རྗེ་འཆང་དེ་ཉིད་ཀྱི་གདུང་ཐལ་དང༌། སྤུར་ཁང་གི་རྡོ་སོགས་ལ་གཞི་
བྱས། ཞལ་སློབ་རྫུ་འཕྲུལ་ཐོབ་པ་ལྔ་བརྒྱས་སྤྱན་དྲངས་པའི་གནས་ཆེན་་་་
རྣམས་ཀྱི་ས་སྣ་ཆུ་སྣ་དང༌། གསེར་ཞོ་སུམ་ཁྲི་ལྷག་པ་སོགས་ཀྱི་གཙོས་རིན་པོ་
ཆེ་དང་། སྨན་སྣ་ཚོགས་བསྲེས་པའི་འཇིམ་པ་ལས་གྲུབ་པའི་སྐུ་འབུམ་དེའི་
བཟོ་བཀོད། སྔོན་བཅོམ་ལྡན་འདས་ཀྱིས་ ལྷོ་ཕྱོགས་སུ། དྷ་ན་ཀ་ཏྲ་ཀའི་
དཔལ་ལྡན་འབྲས་སྤུངས་ཀྱི་མཆོད་རྟེན རིགས་ལྡན་ཟླ་བ་བཟང་པོ་སོགས་
ལ་དུས་ཀྱི་འཁོར་ལོའི་བརྒྱུད་གསུངས་པའི་གནས་དེ་ཉིད་ཀྱི་བཀོད་པ་ཅན་ནང་
གཞལ་ཡས་ཁང་དང་ཕྱི་མཆོད་རྟེན་དུ་ཡོད་པའི་འབུམ་ཁང་སྐུ་ཚད་རྒྱ་དཔངས་
སོ་སོར་གཞུ་འདོམ་བརྒྱད་རེ་ཆུ་ཞེང་གབ་པ་ལ་འཕང་ལ་ཐོག་བརྩེགས་གསུམ་
དང་མཚུངས་པ། སྒོ་བཞི་ལས་མཁན་དང་། བང་རིམ་རྒྱལ་པོའི་ཁང་པ་
དང་བཅས་པ། དེའི་ནང་དུ་མི་མཆོག་དུས་གསུམ་མཁྱེན་པ་ཉིད་ཀྱི་སྐུ་གདུང་
རིང་བསྲེལ། ན་བཟའ་ཉེར་སྤྱད་དང༌། དེ་བཞིན་གཤེགས་པ་ གླང་པོའི་
གདུང་ཉེར་གཅིག དཔལ་ལྡན་ས་ར་ཧའི་དུག་སྦྲུལ་གྱི་སྒོམ་ཐག བྱང་ཆུབ་
ཤིང་གི་ལོ་འབྲས། ལི་ཡུལ་ལས་བྱོན་པའི་སྤྱན་རས་གཟིགས་ཁ་སར་པ་ནིའི་
སྣང་བརྙན་དང་། གསེར་གྱི་གླེགས་བམ་གསུམ་གྱི་དབུས་གསུང་རྟེན་མང་པོ།
རྒྱལ་བས་ཏིང་ངེ་འཛིན་རྒྱལ་པོའི་མདོ་ལས་ལུང་བསྟན་པའི་ཆོས་རྒྱལ་མཉམ་
མེད་དྭགས་པོ་ལྷ་རྗེའི་ཐུགས་དང༌། སྣམ་སྦྱར། གསོལ་ལྷུང་སོགས་སྨད་དུ་
བྱུང་བའི་རྟེན་ཁྱད་ པར་ ཅན་ ཤ་ སྟག་ གིས་ གཏམས་པ། བུམ་སྒོར་རྗེ་ཉིད་་
ལོངས་སྐུའི་རྣམ་པར་བཞེངས་པའི་སྐུ་རང་བྱོན་དུ་ཡོད་པ་དང་། གཞན་ཡང་
རྒྱ་གར་དཔལ་ལྡན་འབྲས་སྤུངས་ཀྱི་མཆོད་རྟེན་ལ་ཇི་ལྟར་བཞུགས་པའི་རྟེན་གྱི་
བཀོད་པ་མ་ཚང་བ་མེད་པར་ཚང་ཞིང་ཡིད་དུ་འོང་བའི་སྐུ་འབུམ་ཆེན་མོ《གྲོལ་
བ་བཞི་ལྡན་ཆོས་དབྱིངས་ལྷུན་གྲུབ》མ་ཞེས་ཞུ་བ་དང་།
125



གཡོན་ཕྱོགས་གྱི་ཕུག་ན་བཞུགས་པའི་སྐུ་འབུམ་འདི་ཉིད་སྐུ་རྒྱུ་འཇིམ་པ་
བཟོ་དབྱིགས་རྒྱ་གར་དཔལ་ལྡན་འབྲས་སྤུངས་ཀྱི་མཆོད་རྟེན་དང་ཆ་མཐུན་པ་
རིང་བསྲེལ་རྣམ་བཞིའི་སྙིང་པོ་ཅན་གྲུབ་ཆེན་ཀརྨ་པཀྵིའི་གདུང་རྟེན་དུ་་་་་
བཞེངས་པ་སྐུ་ཚད་གོང་མཚུངས། “ མཚན་བཀྲིས་དཔལ་འབར” ཞེས་་་་་
གྲགས་པ་དང༌། གུང་དུ་བཞུགས་པའི་གསེར་གདུང་ཆེན་མོ་འདི། འཇིག་
རྟེན་དབང་ཕྱུག་དཔལ་ལྡན་ཀརྨ་པའི་སྐྱེ་རབས་བསམ་བཞིན་སྲིད་པ་ཉེ་བར་
བཟུང་ནས། ཡུལ་བྱང་ཕྱོགས་ཀྱི་ལྗོངས་འདིར་ཟླ་མེད་པའི་ཐུབ་བསྟན་རིན་
པོ་ཆེ་འཛིན་སྤེལ་སྐྱོང་བའི་འཕྲིན་ལས་མངའ་བ་རིམ་པར་བྱོན་པ་ལས། 《ཨོ་
རྒྱན་ཆེན་པོའི་རྡོ་རྗེའི་གསུང་»གིས། ཨི་ ཤའི་མིང་ཅན་ཅོད་པན་ནག་པོ་་
འཛིན་ ༔ མཐའ་དམག་བཟློག་ཅིང་རྒྱལ་བའི་བསྟན་པ་སྤེལ་ ༔ ཞེས་ སོགས་་
གསལ་བར་བསྟན་པའི་ཆོས་རྗེ་དགུ་པ་དཔལ་ལྡན་མི་ཕམ་ཆོས་ཀྱི་དབང་ཕྱུག་རྡོ་
རྗེ་གར་དབང་རྣམ་པར་རྒྱལ་བའི་སྙིང་པོ་ཁྱབ་བདག་བསྟན་ པའི་ཉི་མ་ཞེས་
མཚན་ཡོངས་སུ་གྲགས་པ་དེ་ཉིད་མདོ་ཁམས་ཏྲེ་ཤོད་ཀྱི་ས་ཡི་ཆར་སྟག་བཟང་
ཞེས་བྱ་བར་རབ་བྱུང་དགུ་པའི་མེ་འབྲུག ( 1556 ) ལོར་སྐུ་བལྟམས་ ཤིང༌།
རིང་པོར་མ་ཐོགས་པར་བཀའ་དང་བསྟན་བཅོས་སོགས་མདོ་རྒྱུད་ཀྱི་གཞུང་
ལུགས་རྣམས་ལ་མཁྱེན་རབ་ཀྱི་དཀྱིལ་འཁོར་རྒྱས་པའི་སྨྲ་བའི་སེང་གེ་འཇིགས་
མེད་བག་ཡངས་སུ་རྒྱུ་བ། གྲུབ་པའི་རྟགས་དང་ཡོན་ཏན་གྱི་ཐད་སུས་ཀྱང་
འགྲན་མི་བཟོད་པའི་བདག་ཉིད་ཆེན་པོ། འཇམ་དབྱངས་གོང་མ་ཆེན་པོ་
སོགས་སྲིད་ན་ཆེ་བའི་ལྷ་མི་རྣམས་ཀྱིས་འདྲེན་མཆོག་དམ་པ་དེ་ཉིད་ཀྱིས་འཁོར་
ལོ་གསུམ་གྱི་འཕྲིན་ལས་བསམ་བརྗོད་ཀྱི་ཡུལ་ལས་འདས་པའི་བཀོད་པ་བསྟན་
ནས། སྐྱེས་བུ་དམ་པ་མཐོང་བ་དང་རྙེད་པར་དཀའ་ཞིང་། འདུས་བྱས་མི་
རྟག་པར་བསྟན་པའི་གདུལ་བྱ་ལེ་ལོ་ཅན་རྣམས་ཀྱི་ལེ་ལོ་དང་རྟག་འཛིན་བཟློག་
པའི་ཆེད། དགུང་ལོ་ཞེ་བརྒྱད་པ་རབ་བྱུང་བཅུ་པའི་ཆུ་ཡོས ( 1603) ལོ་
126



སྤྲུལ་པའི་དཀྱིལ་འཁོར་རེ་ཞིག་བསྡུ་བར་མཛད་པ་དེ་ཉིད་ཀྱི་ཆོས་སྐུའི་བསྟན་
མཆོག་མཆོད་སྡོང་རིན་པོ་ཆེ《མཐོང་གྲོལ་རྣམ་རྒྱལ་ལྷུན་པོ》ཞེས་བྱ་བ་འདིའི་
ནང་ དུ། རྗེ་བཙུན་ཆེན་ པོ་ ཉིད་ ཀྱི་སྐུ་གདུང་ ལས་ བྱོན་ པའི་ རིང་ བསྲེལ།
གདུང་རུས་སོགས་གཙོ་གྱུར་སངས་རྒྱས་བྱང་སེམས། བཀའ་རྒྱུད་གོང་མ།
གཞན་ཡང་རིས་མེད་སྐྱེས་ཆེན་དམ་པ་རྣམས་ཀྱི་བྱིན་རྟེན་ཡུངས་འབྲུ་ལྟ་བུ་གཙོ་
བོར་གྱུར་པ་ཁྱད་འཕགས་རྣམས་དང་། རྒྱལ་བ་ཤཱཀྱ་ཐུབ་པའི་སྣང་བརྙན་རྒྱ་
གར་ལི་མ་ཐུབ་པའི་རབ་གནས་ཕོག་པ་འཁྲུལ་མེད་ཀྱིས་གཙོས་རྒྱ་བོད་ཀྱི་ལི་
མའི་ཐུགས་དམ་རྟེན་གྲས་བརྒྱ་ཕྲག་སུམ་ལྷག་པ་དང་། བཀའ་གདམས་ལི་
མའི་མཆོད་རྟེན་འགངས་ཆེ་བ་བརྒྱ་རྩ་བརྒྱད། སངས་རྒྱས་ཀྱི་བཀའ་དང་
ཉིད་ཀྱི་བསྟན་བཅོས་ གཙོ་བོར་ གྱུར་པའི་པུ་ ཏི་ཀ་བརྒྱད་བརྒྱར་ཉེ་བ་དང་།
རིང་བསྲེལ་རྣམ་བཞིས་ཕྱུར་བུར་གཏམས་པའི་བུམ་སྒོར་འདྲ་སྐུ་རིན་པོ་ཆེ་དང་།
རྩེའི་ཉི་མའི་དཀྱིལ་དུ་རྗེ་ཉིད་ལོངས་སྤྱོད་རྫོགས་པའི་སྐུར་བཞེངས་པ་དང་།
ཟླ་བར་མཆོད་པའི་ལྷ་མོ་བཅུ་དྲུག་ཆར་ཁེབས་ཀྱི་ཟེ་སྲོག་ལ་རྒྱལ་བ་རིགས་ལྔ།
གདུགས་རིམ་བཅུ་གསུམ་ལ་གཙུག་ཏོར་སྡེ་ལྔའི་གཟུངས་ལཉྩ། བྲེའི་མགུལ་
ལ་རྒྱ་གར་གྲུབ་ཆེན་བརྒྱད། བང་རིམ་རྣམས་ལ་རྒྱལ་བ་དེ་ཉིད་ཀྱི་རྣམ་ཐར།
སེང་ཁྲི་ལ་རྒྱལ་ཆེན་བཞི། ས་གདན་ལ་འདོད་ཡོན་གྱི་ལྷ་མོ་ལྔ་དང༌། ་ རྒྱལ་
སྲིད་སྣ་བདུན་སོགས་མཆོད་པའི་བཀོད་པ་ཁྱད་པར་འཕགས་པ་དུ་མ་འབུར་དུ་
བསྒྲུབ་ཅིང་། སྟོད་ལུང་ཉུན་རྗེ་ནས་ཕུལ་བའི་ཆོས་རྒྱལ་སྲོང་བཙན་སྒམ་པོའི་
མགུལ་གཡུ་སྒྲོལ་མ་རང་བྱོན་དང་། ལྷོ་སྟོད་ནས་ཕུལ་བའི་གཡུ་ལྷ་ལྕམ་རང་
བྱོན། སྣེ་གདོང་གོང་མས་ཕུལ་བའི་གཡུ་ སྦྲུལ་མགོ་མ། གོང་དཀུར་ནས་
ཕུལ་བའི་གཡུ་གནམ་སྔོན་ཞུན་ཐིགས། རིན་སྤུངས་ཆོས་རྒྱལ་གྱིས་ཕུལ་བའི་
གཡུ་སེང་གེ་ཞོ་སྤུངས་སོགས་གཡུ་མིང་ཆེན་བཅུ་གསུམ་དང༌། གཞན་ཡང་
རིན་པོ་ཆེ་རིན་ཐང་བྲལ་བ་སྣ་ཚོགས་པའི་རྒྱུན་གྱི་བཀོད་པས་མཛེས་པ་དང༌།
127



དཔེ་དང་ ཟླ་ བྲལ་བའི་མཆོད་སྡོང་རིན་པོ་ཆེ་དེ་ཉིད་ ལྷ་མི་ཡོངས་ཀྱི་བསོད་་
ནམས་ཀྱི་ཞིང་དམ་པར་ལྷུན་གྱིས་གྲུབ་པ་ལགས་སོ། །
མདུན་གཡས་ངོས་ཀྱི་དངུལ་གདུང་འདི་རྗེ་བཙུན་ཀརྨ་པ་ཆེན་པོ་བཅུ་
གཅིག་ཡེ་ཤེས་རྡོ་རྗེའི་སྐུ་གདུང༌། རྗེ་ཉིད་ཀྱི་ གདུང་དང་ སྐུའི་ཉེར་སྤྱད་ཆ་
ཚང་དང་། རྫོགས་པའི་སངས་རྒྱས་ཀྱི་འཕེལ་གདུང་རིན་པོ་ཆེས་དབུས་རྟེན་
མཆོག་ཁྱད་པར་འཕགས་པས་ཡོངས་སུ་གང་བའི་མཆོད་སྡོང་དམ་པ《མཐོང་
གྲོལ་ཡིད་བཞིན་ནོར་བུ»ཞུ་བ་དང་། །
མདུན་དུ་བཞུགས་པའི་རྗེ་དུས་མཁྱེན་གྱི་འདྲ་སྐུ། སྐུ་རྒྱུ་གསེར་ཟངས་
ལས་གྲུབ་པ་མི་ཚད་ཙམ་པ་འདི་སྐུ་གཉེར་སོགས་སྐལ་ལྡན་འགའ་ཞིག་ལ་ཆོས་
དྲུག་གི་རྩ་བ་རྡོ་རྗེའི་ཚིག སྐང་ལེན་བདུན་གསུངས་བྱོན་མྱོངས་བས། དུས་
མཁྱེན་ཆོས་དྲུག་མར་མཚན་ཐོགས་པ་དང་། །
གཡོན་ངོས་སུ་བཞུགས་པ་འདི་རྗེ་དགུ་པ་དབང་ཕྱུག་རྡོ་རྗེ་འཆང་ཆེན་
པོའི་འདྲ་སྐུ། སྐུ་རྒྱུ་གསེར་ཟངས་ལས་གྲུབ་པ་མི་ཚད་ཙམ་བཞུགས་པ་འདི་སྐུ་
དང་བཞུགས་གདན་གྱི་བར་དུ་དྲོད་ཉག་ཙམ་རྒྱུན་དུ་བཞུགས་པ་ངོ་མཚར་ཅན་
གྱིས་གཙོས་རབ་གནས་བྱིན་རླབས་ལྡན་པའི་བྲིས་འབུར་གྱི་རྟེན་མཆོག་མང་དུ་
བཞུགས་ཤིང་། མཆོད་ཁང་འདིར་ཟ་འོག་རྒྱུ་རྙིང་ཁ་གསར་གྱི་ཀ་འཕན་དང་།
ཕྱེ་འཕུར། རྒྱལ་མཚན། གཏོར་ཕུག ལྕེ་བརྩེགས། ནོར་བུའི་དྲ་ཕྱེད་
ལ་སོགས་པའི་མཆོད་རྫས་བསམ་གྱི་མི་ཁྱབ་པ་དང་། གཞན་ཡང་གསེར་་
དངུལ་ལས་གྲུབ་པའི་མེ་ཀོང་དང་། ཆུ་ཏིང་། མཎྜལ་སོགས་དང་། དུང་
དཀར་གཡས་འཁྱིལ། རྒྱལ་མོ་ལག་པ(བྱུ་རུའི་སྡོང་པོ) ཡུ་མོ་རྡོ་ར། གླང་
ཆེན་ས་ལ་རབ་བརྟན་གྱི་མཆེ་བ་མདོམ་གང་དང་ཁྲུ་གང་ཙམ་བྱས་པ་ལ་བདག་
ཅག་གི་སྟོན་པའི་མཛད་བཅུ་ཆ་ཚང་བ་བྱོན་གཙང་འབུར་དུ་བརྐོས་བཀྲོལ་བྱས་
པ (འདི་ཕྱིས་རྒྱལ་བ་སྐུ་ཕྲེང་བཅུ་གསུམ་པར་ཕུལ་ནས་བཞུགས་མེད)སོགས་
1.28



ངོ་མཚར་བཟོ་ཁྱད་ཀྱི་འཕགས་པའི་རིན་པོ་ཆེ་རིགས་མི་འདྲ་བའི་མཆོད་རྫས་
བསམ་གྱིས་མི་ཁྱབ་པ་རྣམས་བཞུགས་སོ། །
ཕུན་
གསུམ་པ། སྟེང་གྲོ་ལོད་མགོན་ཁང་དང་གཟིམ་ཆུང་རབ་བརྟན་ཕོ་བྲང་།
ཚོགས་འཁྱིལ་པའི་རྒྱལ་བའི་གཟིམ་ཆུང་ཁག་དང་། ཚོམས་ཆེན།
མཛོད་ཁང་དཀར་རྩིས་ཁང་། རྩེགསོལཐབས་ཆེན་མོ་
དང་བཅས་པའི་རྟེན་དང་བརྟེན་པའི་སྐོར།
རྒྱ་ཕེབས་སེར་པོའི་ནུབ་ཞལ་རས་ལྷ་ཁང་གི་ཡང་སྟེང་ནས་མཆོད་ཁང་
གོང་རྒྱལ་ཚབ་བླ་བྲང་དུ་ཕེབས་སའི་གསང་ལམ་གྱི་སྤྲིན་ཟམ་དང༌། དེའི་ནུབ་
ཏུ་གཏེར་བཏོན་ཆེན་པོ་ཡོངས་དགེ་མི་འགྱུར་རྡོ་རྗེའི་གཏེར་བྱོན་གྲོ་ལོད་མགོན་
ཁང༌(སྟེང་གྲོ་ལོད་མགོན་ཁང་ཟེར) ཀ་བ་གཉིས་ཀྱི་ས་ལ་གུ་རུ་རྡོ་རྗེ་གྲོ་ལོད་
དང༌། བཀའ་མཉན་བདུད་མགོན་ཏྲག་ཤད་ཏྲག་ཤད་གཉིས་ཀྱི་ཞལ་འབག་
བྱིན་ ཅན་དང༌། གཏེར་ཆེན་ ཉིད་ ཀྱི་ཕྱག་བྲིས་ གྲོ་ལོད་ཀྱི་ ཕྱག་ དཔེ་ དང་།
མདའ་དར་གྱི་དོད་ལ་ཤིང་ཐུར་མཐོ་གང་ཙམ་པ་ལ་དར་ཚོན་སྣ་ལྔས་དཀྲིས་
ནས་གཏེར་ཆེན་ ཉིད་ཀྱི་ཕྱག་དམ་ འབྱར་བ་བྱིན་ ཅན་ བཅས་ བཞུགས་ ཤིང་།
གཞན་ཡང་ལོ་གཏོར་དང༌། མཆོད་གཏོར་གྱི་གཏོར་སྒྲོམ་ལ་མཆོད་ཕྲེང་དང་
སྨན་རག་གཏོར་གསུམ་ཆ་ཚང་དང་། མཆོད་ཆ། སྤྱན་གཟིགས་རྔ་རོལ་ཌ་
དྲིལ་སོགས་ཆ་ཚང་བཞུགས་པར། རྒྱུན་དུ་ གྲོ་ལོད་ཀྱི་གསོལ་ཁ་ཆག་མེད་
གསུང་མཁན་མགོན་པོ་བ། གསོལ་ གཟིམ་མགྲོན་གསུམ་སྐུ་མདུན་པ་ཟུར་
པའི་གྲས་ནས་གཏན་བཞུགས་གནང་དགོས་བཅས། །
དེ་ནས་ལྷོ་རྒྱུད་དུ་རབ་བརྟན་ཕོ་བྲང་ཞེས་པ་རྗེ་བཅུ་གསུམ་པའི་སྐུ་དུས་
རྒྱལ་བ་སྐལ་བཟང་རྒྱ་མཚོ་གདན་ས་འདིར་ཆིབས་བསྒྱུར་བསྐྱངས་སྐབས་ཀྱི་
129



བཞུགས་ཡུལ་ཕོ་བྲང་ཡིན་པར་གྲགས་པ་གཟིམ་སྒོ་བྱང་ལྟ་མདོ་སྦུག་རྟ་མགོ་
གཟུགས་གཉིས་ལ་ཤར་དང་ལྷོ་སོ་སོར་ཞལ་ཁྲ་གླིང་བཞི་རེ་ཡོད་པ་ཀ་བ་བརྒྱུད་
ཀྱི་ས། ནང་དུ་རྟེན་གསུམ་དང་སྐུ་ཆས་རྩ་ཆེན་བསམ་གྱིས་མི་ཁྱབ་པ་བཞུགས།
རབ་བརྟན་ཕོ་བྲང་གི་ནུབ་རྒྱུད་དུ་གཟིམ་སྒོ་བྱང་ལྟའི་ནང་དཀར་རྩིས་
ཁང་ཀ་བ་བཞི་ཡི་ས་ལ་གནམ་ཁྲ་ཤེལ་གླིང་དང་། མཐའ་འཁོར་དུ་བང་ཁྲི་
རིམ་པ་གསུམ་དང་། དཀར་སྒྲོམ་ཤེལ་གླིང་ཁག་མང་པོ་ཡོད་པ། དཀར་
སྒྲོམ“ཆེ་ཁག་གི་ཞལ་བྱང་”འཁོད་པའི་ནང་། གོང་ས་སྤྱི་ནོར་ཆེན་པོ་དང༌།
རྒྱལ་དབང་ཀརྨ་པ། རྒྱལ་བའི་ཡོང་འཛིན་རྣམ་གཉིས། རྒྱལ་བའི་ཡབ་ཡུམ།
ས་དབང་རྣམ་པ། བཀའ་རྒྱུད་རྒྱལ་བ་ཡབ་སྲས་བཅས་ཀྱི་གསོལ་དཀར་ལ་
ཡོན་མིང་གོང་མ་ཆེན་པོ་རིམ་པ་ནས་ཕུལ་བའི་གན་དཀར་མཐིལ་དུ་གོང་མ་སོ་
སོའི་མཚན་གྱི་ཡི་གེ་ཡོད་པ་འབྲུག་སྡེར་ལྔ་དང་། འབྲུག་ཚང་འཁོར། མི་
རིས་དང༌། མེ་ཏོག་རིས་ལ་སོགས་པ་ཚོས་གཞི་སྣ་ཚོགས་པ་ལ་རི་མོ་པིར་གྱིས་
མི་ལོངས་པ་ལྟ་བུ་ཤིན་ཏུ་སྲབ་ཅིང་དབྱིབས་ལེགས་ལྟ་ན་སྡུག་པའི་རིགས་དང་།
མརྒད་དང་རྫུལ། གཡང་ཏྲེ། མ་ན་ཧུ། གཟི་དང་། ཁྱུང་སྐྱུགས་ལ་
སོགས་ པའི་ ཞལ་དཀར་ཆེ་འབྲིང་ཆུང་གསུམ་དང༌། བཞེས་ སྡེར་ཆེ་ཆུང་།
གསེར་དངུལ་བཀྲ་མའི་གསོལ་གཞོང་། བ་སོ་དང་། ཙན་དན་དམར་པོར་
བརྐོས་བཀྲོལ་བྱས་པའི་གསོལ་གཞོང་། གསེར་སྦྱངས་བརྡུངས་དང་གསེར་
དངུལ་བཀྲ་མའི་ཞལ་དཀར་ཡུ་རིང་གི་སྟེགས། གསོལ་ཇའི་ཞལ་དཀར་གྱི་
སྟེགས་ཁེབས་རིན་ཆེན་ནོར་སྣའི་ཏོག་ཅན། གསེར་གྱི་སྟེགས་ཁེབས་ཟ་མ་
ཏོག་དང་། རྫོང གཟུགས་མ་ཆེ་ཆུང༌། བ་སོའི་བཞེས་གཅན་གསེར་ཤན་མ་
དང༌། དངུལ་གྱི་བཞེས་ཐུར་ཚ་གསེར་མ་ཆེ་ཆུང༌། དངུལ་དང་བ་སོ་ལས་
གྲུབ་པ་བཞེས་རྩེ་གསེར་དངུལ་གྱི་སྦྲེལ་ཐག་ཏོག་དང་རྩེ་ཤན་བྱས་པ་སོགས་ཆ་
ཚང་མང་པོ་དང་། གསོལ་མངར་གྱི་ཡོ་བྱད་རིགས་འདྲ་མིན་བཅས་དང་་
130



“ཞལ་བྱང་འབྲིང་ཁག” འཁོད་པའི་ནང་དུ་གཡང་ ཏྲི་དང་། ཞལ་དཀར་
རྙིང་མའི་རིགས་ཆེ་འབྲིང་ཆུང་གསུམ་དང་། བཞེས་ སྡེར་ཆེ་འབྲིང་ཆུང་་་
གསུམ། དངུལ་དང་བ་སོའི་བཞེས་རྩེ། བཞེས་ཐུར། གསེར་དངུལ་བཀྲ་
མའི་ཞལ་དཀར་སྟེགས་ཁེབས། གསོལོ་གཞོང་རྒྱ་རྩི་མ། དཀར་རྙིང་གི་
གསོལ་མངར་ཡོ་བྱད་སོགས་ཆ་ཚང་མང་པོ། “ཞལ་བྱང་ཆུང་ཁག”འཁོད་
པའི་ནང་བར་རྙིང་དང་དཀྱུས་ དཀར་ལེགས་པ་ཆེ་འབྲིང་ཆུང་གསུམ་དང་།
དཀར་སྡེར་ཆེ་འབྲིང་ཆུང་གསུམ་དཀར་ཡོལ་དང་དངུལ་གྱི་ཐུར་མ་ཆེ་ཆུང་།
ཨུ་རྨུ་དང༌། སྤོས་དཀར་གྱི་འཁོལ་རྩེ་མང་པོ། ཤིང་བཀྲོལ་རྒྱ་རྩི་མ་སོགས་
ཁྱོན་བསྡོམས་ཞལ་དཀར་ལེགས་ཞེར་ཁྲི་ཕྲག་ཉེ་བ་དང་། གསེར་གན་་་་་་
བརྡུངས་དང༌ གསེར་ དངུལ་ བཀྲ་ མའི་ སྟེགས་ཁེབས་ ཆ་ ཚང་ སྟོང་ ཕྲག་ སྐོར།
གསེར་དངུལ་བཀྲ་མའི་གསོལ་གཞོང་ལག་གཉིས་ཀྱིས་ཐེགས་ཚད་སུམ་ཅུ་སྐོར།
ཧོར་གོས་དང་གོས་རྒྱུ་གསེར་ཚོན་བཀྲའི་ གསོལ་ ཁེབས་རྒྱ་སྐོར། གསེར་་་་
དངུལ་བཀྲ་མའི་བཞེས་རྩེ་དང་། བཞེས་ཐུར་ཆ་ཚང་ལྔ་བཅུ་སྐོར་སོགས་བོད་
ལུགས་གསོལ་ཚིགས་ཆེན་མོའི་ཡོ་བྱད་ཆ་ཚང་རྒྱ་ལུགས། དབྱིན་ལུགས་་་་་
སོགས་ལུགས་མི་འདྲ་བའི་གསོལ་སྟོན་ཡོ་བྱད་བཅས་མདོར་ན་གསོལ་ཚང་ཆེ་
འབྲིང་ཆུང་གསུམ་ལ་གསོལ་ ཇ་མངར་མོའི་ཡོ་ཆས་རབ་འབྲིང་མང་པོ་དང་།
རྒྱུ་དངུལ་ཚགས་བཀྲོལ་ཅན་ལ་སོགས་པའི་རྒྱ་ཟས་ཀྱི་སྒྲའོ་དཀར་ཆ་ཚང་མང་པོ།
དབྱིན་ལུགས་གསོལ་ཚིགས་ཀྱི་ཧུའུ་དང་ཞལ་དཀར་ཆ་ཚང་མང་པོ། ཞལ་
ལྟོགས་སྣོད་ཤེལ་དང་ནོར་སྣའི་རིགས་དང༌། དཀར་སྡེར། འབྲུག་ཡུལ་ནས་
ཐོན་པའི་སྙུགས་གློ་སྒོར་མོ་དང་གྲུ་བཞི་སོགས་ཚོན་ཁྲ་མ་ལེགས་ཞེར་མང་པོ་
བཅས་དང༌། གསོལ་ཚིགས་ཁག་གི་གསོལ་སྒྲའོ་སྒྲའོ་སྤང་དང༌། སྟེགས་ཁྲི་
ཆ་ཚང་རྒྱ་རྩི་མ་མང་པོ། རྒྱལ་ཁབ་མང་པོ་ལས་ཐོན་པའི་ཞབས་ སྟེགས་་་
དབྱིབས་རིགས་མི་འདྲ་བ་སྟོང་ཕྲག་སྐོར་བཅས་ཡོད།
131



དེའི་འགྲམ་གཟིམ་སྒོ་ཤར་ལྟའི་ནང་གདན་ཁང་ཆེ་བ་ཀ་བ་བརྒྱད་ཀྱི་ས་ལ་
ནུབ་ཏུ་ཁྲ་གླིང་བརྒྱད་ཡོད་པའི་ནང་གོང་ས་སྤྱི་ནོར་ཆེན་པོ་སྟོན་འཁོར་སྤྱན་
འདྲེན་གྱི་ཡོ་བྱད་མཛོད་གོས་སེར་པོའི་ཞབས་རས་ལ་རྟགས་བརྒྱད། རྫས་
བརྒྱད། རྒྱལ་སྲིད་སྣ་བདུན་ལ་སོགས་པའི་བཀྲ་ཤིས་རི་མོ་དུ་མས་ཕྱུག་པ་གོས་
ཡུག་ལྔ་བཅུ་སྐོར་མཐུད་པ། ཚོམས་ཆེན་དང་། གཟིམ་ཆུང་། ན་བཟའ་
ཁང་། འགག་བཅས་ཀྱི་གཟིམ་ཡོལ་དང་ཁྲ་རས། ཆུ་ཁེབས་བཅས་བཟང་
གོས་སེར་པོ་ལ་མཐའ་ཤན་ཅན་མང་པོ་དང༌། ས་ཡོལ་གནམ་ཡོལ་བཟང་གོས་
དམར་སེར་མཐའ་ཤན་ཅན་དང་། གྲུ་རྩེའི་གཤམ་བུ་མང་པོ། ཞལ་ཁྲའི་
གོས་གསང་སེར་པོ་མེ་ཏོག་ཚོན་ཁྲ་རིགས་མང་པོ། གོས་ཆེན་སེར་པོའི་གཟིམ་
སྒོ་སྒོ་ཡོལ་དང་གསོལ་ལྡིར་གྱི་བཞུགས་ཁེབས་མང་པོ་བཅས་ཚོམས་ཆེན་དང་།
གཟིམ་ཆུང༌། གཟིམ་སྦུག་བཅས་ཀྱི་ས་གདན་རྒྱུ་གྲུམ་མངགས་བཏགས་ཆེ་
ཆུང་མང་པོ་དང་ཁྱད་པར་དུ་ཏཱ་མིང་གོང་མ་ཆེན་པོས་ཕུལ་བའི་དིང་ཕོན་གྱི་ས་
སྟན་མང་པོ། གོང་ས་ཆེན་པོའི་བཞུགས་ཁྲིའི་ཁྲི་ཆས་ལ་ཧོར་གོས་ཚོན་ཁྲའི་
བཞུགས་འབོལ་གླིང་ཁྲ་ཚོན་སྣ་ལྔ་བརྩེགས་ཆ་ཚང་ལེགས་ཞེར་དང་། གོས་ཨུ་
རུ་སུ་རྒྱུ་གསེར་དང༌། རི་པིན་རྒྱུ་གསེར། རྒྱ་གར་ཝ་ར་ན་སེའི་རྒྱུ་གསེར།
རྒྱ་ ནག་ རྒྱ་ གསེར་ སོགས་ ཀྱི་ བཞུགས་ གདན་ ཀློངས་ འབོལ་ དང༌ ཀློང་ འདྲ།
འབོལ་ལོག་ཆ་ཚང༌། ལྷག་པར་དུ་ཏཱ་མིང་གོང་མ་ནས་ཕུལ་བའི་གོས་སིའུའི་
པད་འབོལ་ མང་པོ། སྟན་དམར་དང༌། སྟན་དཀར་ལ་རྒྱུ་གསེར་ལས་་་
བཞིའི་ཁ་དོག་གིས་སྣ་ཚོགས་རྡོ་རྗེ་གོས་བསྒྲིགས་ཅན་སེ་ཤན་གྱི་འཛར་ལྡན་མང་
པོ། བཞུགས་འབོལ་སྟེང་གི་ཆབས་རྩེ་ཧོར་གོས་ཚོན་ཁྲ་རིགས་མི་འདྲ་བ་དང་
གོས་ རྒྱ་ གསེར་ རིགས་ མི་ འདྲ་ བ་ ལས་ བྱས་ པ། སྟག་ ཤུན་ དང༌ མཁར་ ཐི།
གན་ཇུས། རྒྱུན་གཞི། སིའུ་གཞི་མེད་སོགས་ཧོར་གོས་རིགས་དང་གོས་རྒྱ་
གསེར་ལས་བྱས་པའི་བཞུགས་ཁ་མཐའ་འཇའ་དམར་སེར་ཅན། བཞུགས་
132



ཁྲིའི་རྒྱབ་ཡོལ་ཧོར་གོས་མངགས་བཏགས་དང་རྒྱ་གསེར་རིགས་མི་འདྲ་བ་དང་། །
ལྷག་པར་དུ་ཏཱ་མིང་གོང་མ་ཆེན་པོས་ཕུལ་བའི་མུ་ཏིག་གི་སྐུ་སྙེ་ལ། མཇལ་
དར་ནང་མཛོད་ཆེ་བའི་ཁ་དཀར། དབུ་ཀླད་ཀྱི་བླ་བྲེ་པཀྴི་བུམ་སྟན་ཞེས་པ་
སོགས་ཧོར་གོས་དང་རྒྱུ་གསེར་མངགས་བཏགས་ལ་དར་ གཤམ་འཇའ་ ལྡན་
དང་ཁྱད་པར་མུ་ཏིག་གི་བླ་བྲེ་སོགས་བླ་སྤྲུལ་ཆེ་ཆུང་དང༌། དཔོན་རིགས་
སེར་སྐྱ་སོ་སོའི་གོ་བབས་ཀྱི་ཁྲི་ཆས་མང་པོ་དང་། བཟང་གོས་ཚོན་བཀྲའི་
བཞུགས་འབོལ་ཀློང་འབོལ་དང་། ཀློང་འདྲ། འབོལ་ལོག བར་འབོལ།
དམངས་འབོལ་སོགས་འབོལ་གདན་རིགས་ཆ་སྟོང་ཕྲག་སྐོར་དང་། མཐོ་
རིམ་ལས་མཚན་སྐྱ་སེར་སོ་སོའི་གཟིམ་ཆུང་གི་ས་གདན་ཆེ་ཆུང་ལེགས་ཞེར་མང་
པོ་དང༌། གསོལ་སྟོན་སྒྲའོ་ཁག་སོ་སོའི་འོག་གི་ས་གདན། རྒྱ་རུམ་བོད་རུམ།
རྒྱ་དཀར་གྲུམ་རྩེ། ཁེ་ཧྲི་མི་ཡི་གྲུམ་རྩེ། ཤིན་ཅང་གི་གྲུམ་རྩེ། ལ་གྲུམ་
སོགས་ཀྱི་ཞལ་གདན་ཕྲིད་ཤོལ་ལེགས་ཞེར་ཆ་སྟོང་ཕྲག་ལྷག་ཙམ་དང༌། རྒྱ་
གསེར། རྒྱ་འདྲ། ཧོར་གོས་སྟག་ཤུན་དང་། པདྨ་བཅད་ལྡན། ཁར་ཐི།
རྒྱན་གཞི། མཁའ་འགྲོ་བཀྲས་བཏགས། བཅད་ལྡན་རྒྱ་ལོ་མ། ཐུན་ཐི།
ཧོར་ཇུས་ཨར་ལྷས། རྟ་ཚག་མངག་བཏགས། མ་ནུ། མུ་པན་ལ་སོགས་
པའི་གོས་ཁ་དང་འགོ་རྣམ་གྱི་ཟམ་ཁ། གབ་ཚེ། ལྔ་དམར་སེར་ལྡན་པ་དགུ་
བརྒྱ་སྐོར། .
བཞུགས་ཁྲི་ཁྲི་ལྕོག་དང༌། དེའི་སྟེང་དུ་སླང་ལྕོག་ཆུང་ངུ་བཅས་ཙན་
དན་དཀར་པོ་དང༌། ཙན་དན་དམར་པོ། བ་སོ་སོགས་ལ་བརྐོས་བཀྲོལ་
བྱས་ པ་ དང་། གསེར་ རྩི་ ཅན་ གྱི་ ཁྲི་ ལྕོག་ ལེགས་ ཞེར་ མང་ པོ་ རྫུལ་ དང༌།
གཡང་ཏྲི། རྡོ་ཀ་མ་རུ་པ་སོགས་ཀྱི་ཁ་སྤང་དང་མཐོང་བཅུག་བྱས་པའི་གསོལ་
ལྕོག་བཀྲོལ་མ་མཐོ་དམན་མང་པོ། །
གཟིམ་ཆུང་མདོ་སྦུག་སོ་སོའི་བཞུགས་སྒྲོམ་ནང་དུ་རང་གཤོམ་བྱས་པའི་
133



གོས་རྒྱུ་གསེར་དང་། ཧོར་གོས་ཀྱི་སྐུ་སྟེ་རང་གཤོམ་དང་། སེ་ཤན་སྤུ་མ་
དང་ཀྲང་བཏོན་སེར་པོའི་བཞུགས་འཇམ་ཞལ་སྟན་རིགས་མང་པོ། ཧོར་
གོས་དང་སྨད་རྒྱ་གསེར་གྱི་དབུ་ལྔས་རིལ་མོ་དང་སྐུ་སྙེ་ལེབས་མོ་མང་པོ་བཅས་
ཡོད། །
དེའི་འགྲམ་གཟིམ་སྒོ་བྱང་ལྟའི་ནང་ རྒྱལ་ བ་སྤྱན་འདྲེན་སྐབས་ཀྱི་རྩེ་་་
གསོལ་ཐབ་ཆེན་མོ་ཀ་བ་གཉིས་ལ་གསོལ་ ཐབ་ཡོ་བྱད། གསོལ་ལྡིར་དང་།
བཞུགས་སླང་། བཞེས་ཁོག་ཆེ་ཆུང་། ཚལ་སླང་། གསོལ་སྐྱོགས་སོགས་
ཆེ་ཆུང་སྣ་ཚོགས་བཅས་ རྒྱུ་དངུལ་གསེར་ཚགས་མ་འབའ་ཞིག་ལས་གྲུབ་པ་་
ཐམས་ཅད་ལ་སོ་སོར་གོས་ཆེན་གྱི་གསོལ་ཁེབས་སེར་པོ་རང་འགྲིག་དང་གསོལ་
མདོང་དངུལ་ཤན་མ་གསེར་ཏོག་སྒྲོན་པ་སོགས་རྩེ་གསོལ་ཐབ་ཆེན་མོའི་ཡོ་བྱད་
ཆ་ཚང་བ་བཅས་བཞུགས།
དེའི་ནུབ་རྒྱུད་དུ་དངུལ་གདུང་ཆེན་མོ་རབ་བརྟན་ཕོ་བྲང་གི་སྟེང་དུ་
“ཕུན་ཚོགས་འཁྱིལ་པ” ཞེས་སྔར་སྒར་ཆེན་གྱི་དངུལ་གདུང་ཆེན་མོའི་ཐིག་
ཁང་མཚོན་བྱེད་ཀྱི་ནང་དུ་མི་རིགས་ཁག་མང་པོའི་ཕོ་མོའི་གྱོན་རྒྱུན་ལ་སོགས་
པ་སྣ་ཚོགས་དང༌། གཞན་ཡང་སྐུ་ཆས་ཁག་གཅིག་འཇུག་ཡུལ་གྱི་མཛོད་ཁང་
མཛད་འདུག་པ་ལས། ཕྱིས་རྒྱལ་དབང་སྐུ་ཕྲེང་བཅུ་དྲུག་པའི་སྐུ་དུས་སུ་རབ་
བྱུང་བཅུ་དྲུག་པའི་མེ་བྱ(1957)ལོ་ལ་གོང་ས་ལྷ་མིའི་རྣམ་འདྲེན་ཆེན་པོ་
སྐྱབས་མགོན་རྒྱལ་བའི་དབང་པོ་ཐམས་ཅད་མཁྱེན་གཟིགས་ཆེན་པོ་སྐུ་ཕྲེང་
བཅུ་བཞི་པ་རྗེ་བཙུན་འཇམ་དཔལ་ངག་དབང་བློ་བཟང་ཡེ་ཤེས་བསྟན་འཛིན་
རྒྱ་མཚོ་མཆོག་སྟོན་པ་འཁོར་དང་བཅས་པ་གདན་ས་འདིར་གདན་ཞུས་ཆིབས་
སྒྱུར་བཀའ་དྲིན་ཆེ་རྒྱུའི་སྤྱན་འདྲེན་གྱི་ཆེད་དུ་དད་གུས་སྤྲོ་གསུམ་གྱི་སྒོ་ནས་
སྔར་བས་ལྷག་ པའི་ རྒྱལ་བའི་གཟིམ་ཆུང་དང་། མཛད་སྒོ་གནང་ཡུལ་གྱི་་
ཚོམས་ཆེན། དེ་འབྲེལ་འགག་དང༌། ན་བཟའ་ཁང་སོགས་ཡོངས་སུ་གསར་
134



བཞེངས་གནང་བ། ཞལ་རས་ལྷ་ཁང་གི་ཐོག་ནས་ནུབ་ཏུ་གཡས་གཡོན་ཁ་
སྤྲོད་ཀྱིས་སྒྲོམ་སྐས་སྐྱོག་མོ་ཐེམ་སྐས་སོ་སོའི་མཐིལ་དུ་ལྕགས་སྤང་ལ་རག་གི་
གཡུང་དྲུང་སོགས་སྦ་ལྟེ་བཀྲོལ་མ་དང་རག་ཤན། སྦྱར་བ་ལ་ཕན་ཚུན་ལག་
འཇུ་རག་ཤན་ཏོག་ལྡན་རེ་འཛེགས་པའི་འགོར། སྒོ་འཕྱོར་གློ་འབུར་མ་ཀ་བ་
བཞིའི་གཡས་གཡོན་གྱི་རྐྱང་ནུལ་ལོགས་སུ་འཇམ་མགོན་ས་པན་གྱིས་དཔལ་གྱི་
བསམ་ཡས་སུ་ཕེབས་སྐབས་སྔར་གྱི་མཁན་སློབ་ཆོས་གསུམ་དང་། སྐ་ཅོག་
རྣམ་གཉིས་ལ་སོགས་པའི་ལོ་པན་རྣམས་ཀྱི་རྣམ་ཐར་དང་བཀྲིན་རྗེས་སུ་དྲན་ཏེ་
སེམས་ཅན་རྣམས་ཀྱིས་གསོལ་བ་གདབ་བྱའི་རྟེན་གྱི་ཚོན་བྱེད་དུ་སྡོམ་བརྩོན་
དམ་པ་ཞེས་པའི་རི་མོ་ཞིག་ཕྱག་བསྟར་མའི་ཕྱག་བྲིས་མཛད་པ་དེ་དང་ཚུལ་
མཐུན་པའི་སྡོམ་བརྩོན་དམ་པའི་དཔེ་རིས་ དང་། འདུལ་བའི་བརྒྱུད་རིས་
སོགས་དད་གུས་རྣམ་པར་འཕེལ་བའི་ངོ་མཚར་ཚོན་རིས་རྣམ་མང་གིས་ཕྱུག་
པའི་ནང་ཚོམས་ཆེན““དངོས་གྲུབ་གཡང་འཁྱིལ”གྱི་གཟིམ་སྒོ་ཤར་ལྟ་རུ་མེ་
པདྨ་ཆོས་བརྩེགས་ཅན་ལ་གསེར་ཟངས་ཀྱི་ཤན་ཆས་དང་སྒོ་འབོར་ཨ་ལོང་ཆུ་
སྲིན་ཁ་སྤྲོད་དང་བཅས་པ་རྣམས་ལ་ཚེ་རིང་དྲུག་བསྐོར་དང༌། མཐུན་པ་སྤུན་
བཞི། མི་མཐུན་གཡུལ་རྒྱལ་སོགས་བཀྲིས་པའི་ཡུལ་བཀོད་སྣ་ཚོགས་ཀྱི་རི་མོ་
ཤིན་ཏུ་འགས་གཙང་མིག་ཡིད་ཀྱི་བདུད་རྩིར་འགྱུར་བའི་བརྐོས་བཀྲོལ་ལ་ཚ་
གསེར་བྱས་པའི་གཟིམ་སྒོ་ཉིས་ཧྲལ་མའི་ནང་སྒོ་བཀག་ཆེ་བ་ཚོན་རིས་ཀྱིས་སྤུད་
པ་དང༌། ཚོམས་ཆེན་གྱི་རྒྱ་ཁྱོན་ཀ་རིང་བཞི་དང༌། ཀ་ཐུང་བཅུ་དྲུག་གི་
ཁྱོན་ལ་སེང་གཡབ་རྣམ་ཁྲ་ཤེལ་གླིང་ཉི་ཤུ་ཡོད་པ། གནམ་ཡངས་དང་འཁོར་
ཡུག་རྣམས་སུ་ལྡེབས་བྲིས་རྣམ་པར་བཀྲ་ཞིང་གོས་རྟ་ཚག་མངགས་བཏགས་ཀྱི་
གནམ་ཡོལ་ཅན་ཀ་འཕན་དང༌། ཕྱེ་ཕུར། རྒྱལ་མཚན། གཏོར་ཕུག་་
མཐོང་འཁོར་གྱི་ལྕེ་བརྩེགས་དང་ནོར་བུའི་དྲ་ཕྱེད་ཀྱི་དབུས་སུ་རིགས་མ་བཅུ་
དྲུག་ངོ་མཚར་བའི་བྱོན་གཙང་ལྡན་པ་དང༌། ཞལ་ཐང་སོགས་ཟ་འོག་རྙིང་མ་
135



རྒྱུ་གཙང་འབའ་ཞིག་ལས་གྲུབ་པའི་མཆོད་རྫས་སྤྱན་གཟིགས་རིན་ཐང་བྲལ་
བའི་བཀོད་ལེགས་ཚར་དུ་དངར་བའི་ཐོག་དབུས་སུ་ཞལ་ཤར་གཟིགས་ཀྱི་གོང་
ས་སྐྱབས་མགོན་ཆེན་པོའི་བཞུགས་ཁྲི་ཆེན་མོ་ལ་བཞུགས་འབོལ་དང༌། སྟན་
དཀར་རྡོ་རྗེ། གོས་ཁ། སྟན་དམར། སྐུ་རྒྱབ་བླ་བྲེ་སོགས་ཁྲི་ཆས་ཤིན་ཏུ་
ལེགས་པ་ཆ་ཚང་སྟེང་ཧོར་གོས་སྤུ་མ་ཚོན་ཁྲའི་སྐུ་བེར་གྱི་མགུལ་གོང་ལ་མུ་ཏིག་
ཕྲེང་བརྒྱུད་ཀྱི་དྲ་བ་དང་། གཡུ་དང་གཟི་བྱུར་གྱི་མེ་ཏོག་ཚོམ་བུ་བཀོད་པ་
དང༌། གསོལ་ལྕོག་སྟེང་དུ་གསེར་གྱི་སྟེགས་ཁེབས་ཅན་གྱི་ཞལ་དཀར་གན་
དཀར་ཡུ་རིང་དང༌། བ་སོའི་ཕྱག་ཌམ། གན་དྲིལ་གསེར་གྱི་རྩེ་རྡོར་ཅན་
དང་གསེར་གྱི་རྡོ་རྗེ། གསེར་གྱི་ནས་གཟེ་ལ་སོགས་པའི་སྐུའི་ཉེར་སྤྱད་ཁྱད་
འཕགས་ཆ་ཚང་བཞུགས་པ་དང༌། སྐུ་གཞོགས་གཡས་ཀྱི་གདོང་གྲལ་དབུར་
རྒྱལ་དབང་ཀརྨ་པའི་བཞུགས་ཁྲི་དང་། དེ་འོག་རྒྱལ་ཚབ་ཧོ་ཐོག་ཐུ་སྤྲུལ་སྐུ།
སྒྲུབ་དཔོན་རྣམ་གཉིས་སོགས་སྒར་གྱི་བླ་ཆེན་གུ་ཤྲི་ཁག་དང༌། སྤྱི་ཁྱབ་མཁན་
པོ་དང་། རྡོ་སློབ་ཁྲི་ཟུར། དགེ་བཀོད། དབུ་མཛད་ཁྲི་པ་རྣམས་དང་།
གསོལ་གཟིམ་མགྲོན་མཆོད། གཟིམ་འགག་སོགས་དབུ་ཆོས་ལས་སྣེ་རྣམ་པ།
སྐུ་མདུན་པ་བཅས་བསླབ་པ་བགྲེས་གཞོན་གྱི་གོ་རིམ་དང༌། གཡོན་གྲལ་དུ་
གུའི་གུང་པ ( ཡོན་རྒྱལ་རབས་རྣམས་ཀྱི་སྐབས་སུ་ཆོ་ལོར་བསྩལ་བ་སོག་པོའི་
རྒྱལ་རིགས་ སུ་གཏོགས་པའི་དཔོན་རིགས་ཀྱི་གོ་མིང་) སྒར་ཆེན་གྱི་ཞྭ་ནག་་
མཛོད་པ་དང༌། དེ་འོག་ལྡེ་འཆང་གཉིས་དང༌། གཉེར་ཆེན་བཞི་སྐྱ་སེར་
དང་བསླབ་གྲལ། དངུལ་ཁང་ལས་ཁུངས་ཀྱི་དོ་དམ་པ། སྣ་མཁར་གཞིས་
ཀྱི་སྡེ་ པ་ སོགས་ལས་ཚན་ཆེ་ཁག་རྣམས་དང༌། དེ་འོག་རྩེ་ཤོད་དྲུང་ཡིག་་་་
གཉིས་དང་། གཉེར་ ཆུང་ གཉིས་ སོགས་བླ་བྲང་གི་ སེར་སྐྱ་ལས་སྣེ་རགས་་
བསྡུས་རྣམས་ཀྱི་སོ་སོའི་གོ་བབ་ཀྱི་གདན་ཐོབ་ཚར་དུ་དངར་བའི་ཐོག་བླ་གཞུང་
ཕྱོགས་གཉིས་ཀྱི་ཐོག་མཐའི་དགྱེས་སྟོན་མཛད་སྒོའི་དཀར་སྤྲོ་སྟོན་ཆེན་གཤམ་
136



ཡུལ་ཆ་ཚང་བ་དང་།
དེ་ནས་ཚོམས་ཆེན་གྱི་གསང་སྒོ་ལྷོ་ལྟ་བརྒྱུད་ཚོམས་ཆེན་དང་གཟིམ་ཆུང་
གཉིས་ཀྱི་བར་དུ་འགག་ཀ་བ་གཉིས་ཀྱི་ས་ལ་གོས་རྟ་ཚགས་མངགསོ་བཏགས་ཀྱི་
གནམ་ཡོལ་དང་། ཤར་དུ་ཁྲ་གླིང་བཞི་ཡོད་པ་འགག་གདན་རང་འགྲིགས།
དེའི་ནུབ་ ཏུ་ གཟིམ་ སྒོ་ཤར་ལྟ་ རུ་མེ་མཛོ་དཀྲི་རང་འགྲིག་ནང་ རྒྱལ་བའི་ན་
བཟའ་ཁང་ཀ་བ་གཉིས་ལ་གོས་རྟ་ཚགས་མངགས་བཏགས་ཀྱི་གནམ་ཡོལ་ཅན།
སྟེང་དུ་གནམ་ཁྲ་ ཤེལ་ གླིང་ཡོད་པ། ནང་དུ་ན་བཟའ་བཞུགས་ཡུལ་གོས་་
བཀྲས་བཏགས་དང་མཁར་ཐི་སོགས་ཀྱིས་མཐོང་འཇུག་བྱས་པའི་ སྦུར་ལའི་
སྟག་སྒམ་དང༌། གསེར་སྒམ་ལ་ལྕགས་ཤན་དང་མཛོ་དཀྲི་གསེར་དངུལ་གྱི་
ཚགས་བཀྲོལ་བྱས་པ་རང་གཤོམས་སུ་བཞུགས།
དེའི་ལྷོར་གཟིམ་སྒོ་བྱང་ལྟ་རུ་མེ་པད་ཆོས་མཛོ་དཀྲི་གསེར་ཚགས་མའི་
ནང་ཤར་དུ་ཞལ་ཤེལ་གླིང་བཅུ་དང་། ལྷོར་ཞལ་ཤེལ་གླིང་བཞི་བྱས་པའི་རྒྱལ་
བའི་གཟིམ་ཆུང་ཀ་བཞི་མ་ཧོར་གོས་སྟག་ཤུན་གྱི་གནམ་ཡོལ་དང༌། སྟར་ཁ་
ནག་ པོའི་ སྤུང་ གཅལ་ གྱི་ སྟེང་ དུ་ རྒྱུ་ རུང་ མངགས་ བཏགས་ ཀྱི་ ས་ གདན།
བཞུགས་སྒྲོམ་ལ་གོས་རྒྱ་གསེར་དང་། རྒྱ་འདྲའི་ཞུགས་འབོལ་དང་། ཧོར་
གོས་སྤུ་མའི་བཞུགས་ཁ་སྐུ་སྟེ་སོགས་དང་། གསོལ་ལྕོག་སྟེང་དུ་གསེར་སོགས་
རིན་པོ་ཆེའི་རིགས་ཀྱི་སྐུའི་ཉེར་སྤྱད་ཆ་ཚང༌། ཕྱག་སྐུམ། མཆོད་གཤོམ།
དཔེ་སྒམ་སོགས་གཟིམ་ཆུང་གི་སྐུའི་སྒྲིག་ཆས་ཡོངས་རྫོགས་གསེར་ཤོག་རྒྱ་རྩི་མ་
ལ་འཇམ་རིས་ ཤིན་ ཏུ་ལེགས་ པའི་ཡུལ་ལྗོངས་ སོགས་བཀོད་པ་ཞེ་ཅིག་དང༌།
མཆོད་གཤོམ་ནང་གི་སྐུ་རྟེན་ཛཱི གླིམ་དང་། ལི་མ། གསེར་དངུལ་ལས་གྲུབ་
པ་གཟུངས་བཞུགས་རབ་གནས་བྱིན་རླབས་ཀྱི་གཟི་བྱིན་འབར་བ་ཤ་སྟག་གིས་
གཙོས་རྟེན་མཆོད་ཚང་མ་རིན་ཐང་བྲལ་བ་ཞེ་ཅིག་བཞུགས་པ་དང་།
དེའི་སྦུག་ནས་གཟིམ་སྒོ་ ཤར་ལྟ་ རུ་མེ་ མཛོ་དཀྲི་རགས་ ཤན་སྒོ་འབོར་
137



སོགས་ གསེར་ཚགས་མ་རང་འགྲིག་ནང་རྒྱལ་བའི་དབང་པོའི་མཚན་གཟིམ་
ཁང་གཟིམ་སྦུག་ཀ་བ་གཅིག་ལ་ཧོར་གོས་མངགས་བཏགས་ཀྱི་གནམ་ཡོལ་དང་།
སྟར་ཁ་ནག་པོའི་སྤང་ཞལ་སྟེང་རྒྱ་རུང་མངགས་བཏགས་ཀྱི་ས་གདན་རང་
གཤོམ་དང་། ལྷོར་ཞལ་ཁྲ་གླིང་བཞི་ཡོད་པ་ནང་ཕྱག་སྒམ་དང་། མཆོད་
གཤོམ་རྟེན་གསུམ་རིན་ཐང་བྲལ་བ། གཟིམ་ཁྲི་དང་ཟ་འོག་གི་གཟིམ་ཚུལ་
མནབ་བྱའི་རིགས་དང་། གསོལ་ལྕོག་སོགས་སྐུའི་ཉེར་སྤྱད་ཤིན་ཏུ་ལེགས་པ་
ཆ་ཚང་བཞུགས།
རྒྱལ་བའི་གཟིམ་ཆུང་གི་མདོའི་བར་འགག་ནས་ ཤར་དུ་རག་ཤན་མའི་
སྒྲོམ་སྐས་སྐྱོག་མོ་ཆུང་ངུ་ཞིག་ཟུར་དུ་ཡོད་པ་བབས་ནས་ཕོ་བྲང་སྟེང་ཤོད་བར་
གསུམ་དུ་འབྱོན་ལམ་ཡོད་པ་དང༌། ཤར་ཕྱོགས་ཀྱི་ཞལ་ཁྲའི་ཕྱི་ནས་དངུལ་
གདུང་སེང་གཡབ་ཀྱི་འདོད་སྣམ་སྟེང་དུ་བྱང་གི་ཚོམས་ཆེན་དང་གཟིམ་སྤྱོད་ཀྱི་
བར་དུ་ཐད་ཀར་ཕན་ཚུན་དུ་ཕེབས་ལམ་དང་སྤྱན་གཟིགས་མེ་ཏོག་བསྟར་ལ་
སྒྲིག་ཡུལ་བཅས་ཡོད་ཅིང་། ཕོ་བྲང་འདིའི་དབུ་རྩེར་སྤེན་བད་ཉིས་བརྩེགས་
སྐེད་དཀར་ལྡན་པ་ལ་གསེར་ཟངས་ཀྱི་སྤེན་རྒྱན་དང་། སྤེན་བད་འོག་མའི་
གདོང་ཟུར་གཉིས་ལ་གསེར་ཟངས་ཀྱི་འབྲུག་མགོ་བྲང་ཁོག་ཡན་ཐོན་པ་ཤིན་ཏུ་
ཆེ་བ་རེ། དབུ་རྩེའི་ཕྱོགས་བཞིར་གསེར་ཟངས་ཀྱི་རྒྱལ་མཚན་བཞི་དང༌།
ཕོ་བྲང་གི་སྐུ་རྒྱབ་ཏུ་གསེར་ཟངས་ཀྱི་གཉྫི་ར་དང༌། དེའི་གཡས་གཡོན་དུ་
གསེར་ཟངས་ཀྱི་ཚེ་བུམ་ཆེ་བ་གཉིས་ལ་ནོར་བུ་འབར་བའི་ཏོག་དང་། ལྷོའི་
གཟིགས་མཐོང་གི་ཞལ་ཁྲའི་སྟེང་བད་ཆུང་གི་ལན་ཀན་རྩེ་རུ་གསེར་ཟངས་ཀྱི་རི་
དྭགས་ཆོས་འཁོར་བཅས་རྣམས་རྒྱུ་ཆ་ཚགས་བརྐོས་སོགས་ཤིན་ཏུ་སྤུས་ལེགས་
ཤིང་ངོ་མཚར་བཟོ་ཁྱད་ཀྱིས་འཕགས་པ་ལྗིད་ཆགས་གསེར་འོད་ཆེམ་ཆེམ་དུ་
འཕྲོ་བ་བཅས་འདི་རྣམས་དབུ་རྩེ་ནུབ་མའི་ཕོ་བྲང་གི་ཡང་རྩེར་གྲགས་སོ། །
138



ས་བཅད་བཞི་པ། གྲྭ་ཟུརགཉིས་དང་སྒྲུབ་གྲྭ་བསམ་གཏན་
གླིང་རི་ཁྲིད་མ་ལག་གི་རྟེན་དང་བརྟེན་པའི་སྐོར་ལས།
དང་བོ། མཚུར་ཕུ་དགོན་གཞིས་པ་གྲྭ་ཚང་
གི་རྟེན་དང་བརྟེན་པའི་སྐོར།
མཚུར་ཕུ་དགོན་གཞིས་པ་གྲྭ་ཚང་གི་གཞུང་སྒོ་ལྷོ་བསྟན་སྒོ་ཉིས་ཧྲལ།
ལྕགས་རི་འཁོར་ཡུག་ནང་ རྡོ་གཅལ། ནུབ་ཏུ་གྲྭ་ཚང་གི་གཡག་ར་ཆེན་མོ་
དང་། དེའི་བྱང་དུ་རྟ་ར། རྡོ་གཅལ་གྱི་བྱང་དུ་རྒྱ་རྡོའི་རྡོ་སྐས་པད་ཕུང་
གཟུགས་སིའུ་ལྔའི་སྟེང་དུ་རྡོ་སྐས་ཐུང་བ་སིའུ་གསུམ་གཡས་གཡོན་རྡོའི་ལག་
འཇུ་དང་བཅས་རང་འགྲིག་སྟེང་སྒོ་འཕྱོར་གློ་འབུར་ཅན་གཡས་གཡོན་ཀ་བ་
གཉིས་ལ་སྒོ་བསྐྱོར་ནག་རྩིས་བསྐོར་བའི་ནང་སྒོ་འཕྱོར་ཀ་བ་གཉིས། ནུབ་ཏུ་
སྒོ་ཤར་ལྟ་གཉེར་ཚང་ཀ་བཞི་མ། ཤར་དུ་སྒོ་ནུབ་ལྟ་ཚྭ་ཁང་ཞེས་པ་མཛོད་
ཁང་ཀ་བ་དྲུག སྒོ་འཕྱོར་གྱི་གཡས་གཡོན་རྒྱལ་ཆེན་བཞིའི་ལྡེབས་བྲིས་ཀྱི་
དབུས་སུ་འདུ་ཁང་སྒོ་ཉིས་ཧྲལ་རུ་མེ་པད་ཆོས་མཛོ་དཀྲི་དང༌། ལྕགས་ཤན་
སྒོ་འབོར་ཨ་ལུང་བཅས་རང་འགྲིག་ནང༌། འདུ་ཁང་ཀ་རིང་གཉིས་དང་། །
ཀ་ཐུང་བཅུ། སེང་གཡབ་གནམ་ཁྲ་དང་བཅས་པའི་ནང་། དབུས་སུ་རྒྱལ་
དབང་ཀརྨ་པའི་བཞུགས་ཁྲི་དང་། གཡས་གཡོན་ཀུན་དགའ་ར་བའི་ནང་
ཐིང་ཤོག་གསེར་དངུལ་བཀྲུ་མ་ལས་བྲིས་པའི་འབུམ་དང་ཉིས་ཁྲི་སོགས་ཡུམ་
རྒྱས་འབྲིང་བསྡུས་གསུམ་པོད་ཤིན་ཏུ་ཆེ་བ་བཞུགས་པའི་བང་རིམ་སྟེང་མར།
གསེར་ཟངས་ཀྱི་ཐུབ་པའི་སྐུ་དང་། ཀ་རབས་རིམ་པའི་འདྲ་སྐུ་ཚད་ཆེ་ཆུང་
139



སྣ་ཚོགས་ བཅས་ བཞུགས་ པ་དང་། མཆོད་རྫས་གྲས་འདུ་ ཁང་ནང་དུ་ ཀ་་
འཕན་དང་། རྒྱལ་མཚན། ཕྱེ་བུར། ལྕེ་བརྩེགས། དྲ་ཕྱེད་དང་བཀའ་
རྒྱུད་གསེར་ཕྲེང་དང་བླ་མ་མཆོད་་པའི་སྤྱན་གཟིགས་ཞལ་ཐང་བཅས་འདུ་ཁང་
མཐོང་འཁོར་འཁོར་ཡུག་ཏུ་གཤམ་རྒྱུའི་མཆོད་རྫས་གསར་རྙིང་བརྗེ་ལེན་ཁག་
མང་ ད་ང༌། མཆོད་ ཆ་དངུལ་ གྱི་མེ་ཀོང་ཆེ་ བ་ལྔ་ དང་། ཆུང་བ་ ཁ་ ཤས།
དངུལ་གྱི་ཆུ་ཏིང་བདུན་ཚར་གསུམ། ལི་ཏིང་ཆེ་བ་བདུན་ཚར་གསུམ་དང་
ཆུང་བ་གཅིག་ དངུལ་གྱི་དུང་ཆེན་ཆ་གཅིག་དང་། དངུལ་གྱི་རྒྱ་གླིང་ཆ་
གཉིས། ཟངས་དམར་ གྱི་ དུང་ཆེན་ལ་དངུལ་གྱི་སྦ་ཚིག་ བྱས་ པ་ ཆ་ གསུམ།
སྟོང་དང་རག་གི་རྒྱ་གླིང་རྒྱུན་འབུད་ཆེ་གསུམ་དང་ལོ་རེའི་ཧོར་ཟླ་11པའི་ནང་
གྲྭ་ཚང་དགུ་གཏོར་ཞེས་པ་མ་མགོན་གྱི་བསྐང་བ་སོགས་མཚལ་མ་དང་གཏང་
རགས་བཅས་སྒྲུབ་ཞག་ཉིན་དགུ་དང༌། ཚེས་ཉེར་དགུའི་ཞོགས་པ་གསེར་
སྦྲེང་རྒྱས་པ་དང་འབྲེལ་ཉིན་མོ་ཞྭ་ནག་བཞི་བཅུ་སྐོར་གྱིས་རྔ་འཆམ་ཉིན་་་་
འཁྱོངས་ཤིག་གནང་དགོས་ལ། རྡོ་རྗེ་གར་འཆམ་པ་རྣམས་ལ་གསོལ་ཇ་དང་།
འབྲས་སིལ་བཅས་རྡོ་རའི་ནང་དུ་ བཞུགས་གདན་གཏིང་ནས་གྲལ་བྱས་ཏེ་་
བཞེས་དགོས་པ་བཅས་གོང་གསལ་གསེར་སྦྲེང་ཁག་གི་ཡོ་བྱད་འཕྱར་དར་དང༌།
དུང་རྒྱ་བཞི་བསྒྲིགས་རེ། སྤོས་ཕོར་བརྒྱད་སྒྲིགས། ཕྲག་ཁེབས་ལེགས་པ་
རང་འགྲིགས། སྤོས་སྣེ། དབུ་མཛད་ཀྱི་རོལ་མོ་གྲགས་ཅན་བརྒྱད་སྒྲིགས་
དང༌། གསེར་རྔ་སུམ་ཅུའི་སྐོར་སོགས་ཆ་ཚང་དང་། སྐུ་འཆམ་གྱི་ཞྭ་ནག་
དང་འཆམ་གོས། འཆམ་རྔ་། ཕྱག་སིལ། འཆམ་རའི་ནང་ གསོལ་ཇ་་
བཞེས་འབྲས་འབུལ་དགོས་ པའི་དངུལ་གྱི་ གསོལ་ སྡིར་དང༌
། དངུལ་གྱི་་་་
འབྱས་ གཞོང་། དངུལ་སྐྱོག་ མཆོད་ ཞལ་ ཞལ་དཀར་རྙིང་མ་ཡུ་རིང་དཀར་
སེང་ལ་འབྲུག་རེས་མངོན་ཙམ་གྱི་རི་མོ་ཡོད་པ་ཞེ་གཅིག་ཆ་ཚང་བཅས་གྲྭ་ཚང་
དུ་མཆོད་རྫས་སྤྱན་གཟིགས་འཆམས་གོས། དུང་རྒྱ་སྔ་ རོལ་སོགས་པ་ སྤུས་
14



ལྡན་ཇི་སྙེད་གཅིག་ཡོད་པ་རྣམས་དང་། ཧོར་ཟླ་3ཚེས་15ཉིན་སྨོན་ལམ་ཕྱག་
སྐོར་ཞེས་པ་ཐུབ་དབང་གཙོ་འཁོར་དང་། ཚངས་པ། བརྒྱ་སྦྱིན། རྒྱལ་
པོ་ཆེན་པོ་བཞི་སོགས་སེར་སྦྲེང་དང་བཅས་པ་ ཕོ་བྲང་གི་བར་སྐོར་དུ་ཕེབས་
དགོས་པའི་ཡོ་ཆས་ ཐམས་ ཅད་འདུ་ཁང་སྦུག་ གི་ནུབ་ ཏུ་སྤྱན་གཟིགས་ཁང་་
གཟིམ་སྒོ་ཤར་ལྟ་ཀ་བ་བཞིའི་ནང་དུ་བཞུགས། དེ་ནས་སྒོ་འཕྱོར་གྱི་ཤར་དུ་
སྟེང་འགྲོའི་སྐས་གདང་བུ་བཅུ་གཅིག་འཛེགས་པའི་འགོར། ཤར་དུ་གསོལ་
ཐབ་སྒོ་ ནུབ་ ལྟ་ ཀ་བ་དྲུག དེའི་བྱང་དུ་ སྒོ་ནུབ་ལྟ་ནང་གཉེར་ཚང་ ཀ་བ་
གཉིས། དེའི་བྱུང་དུ་སྟེང་འགྲོའི་སྐས་གདང་བུ་བདུན་སྐས་ཁུང་སེང་གཡབ་
རང་འགྲིགས་གི་ཡང་ཐོག་ཏུ་མདུན་ཕྱོགས་སུ་རྒྱལ་མཚན་ཆ་གཅིབ།་དང་རྒྱབ་
ཕྱོགས་སུ་ཐུག་གཉིས་ཀྱི་དབུས་སུ་མཚུར་ཕུ་དགོན་གྱི་ས་བདག་གྱང་ལྷ་བཙན་
པོའི་བརྟེན་མཁར་ཐུག་དམར་པོ་བཅས་དང་། འདུ་ཁང་གི་སེང་གཡབ་ཀྱི་
ལྷོར་སྒོ་ཐོད་ རབ་གསལ་ གློ་འབུར་ཅུང་ཟད་ཡོད་པ་ལ་བར་འགག་ལྕམ་ གླིང་
གཅིག་དང་། དེའི་སྦུག་ཏུ་གྲྭ་ཚང་དཔོན་སློབ་ཀྱི་གཟིམ་ཆུང་ཀ་བ་བཞི་ལ་ཁྲ་
གླིང་བཅུ་དང་། དཔོན་སློབ་ཀྱི་བཞུགས་ཁྲི། བྱང་ དུ་ ཕྱག་སྒམ་བསྟར་་་་
བསྒྲིགས་དང༌། མཆོད་གཤོམ་སྐུ་རྟེན་རང་འགྲིག དེའི་སྦུག་ནུབ་ཏུ་གཟིམ་
སྒོ་ཤར་ལྟ་ཀ་གཉིས་མའི་ནང་སྐུ་རྒྱུ་ཛོ་ཀིམ་དང༌། ལི་མ། གསེར་ཟངས།
ཟངས་རག འཇིམ་པ་སོགས་ཀྱི་སྐུ་རྟེན་སྣ་ཚོགས་དང་། རྒྱ་གར་ཤར་ལིའི་
བཀའ་གདམས་མཆོད་རྟེན་ཆེ་ཆུང་བཅས་ཤིན་ཏུ་མང་བ་རྟེན་ཁྲིའི་སྟེང་དུ་བང་
རིམ་གྱི་བཞུགས་པ་རྣམས་རེ་རེ་བཞིན་རིགས་དབྱེར་མི་ནུས་པ་བཞུགས་པའི་ལྷ་
ཁང་གི་ལྷོར་ཁྲ་གླིང་བཞི་དང་། དེའི་ནུབ་ཏུ་གཟིམ་སྤྱོད་བཅས། དེ་ནས་
མར་མཐིལ་དུ་བབས་པའི་རྡོ་གཅལ་གྱི་ཤར་དུ་རུང་ཁང་ཀ་བ་དྲུག་གི་དབུས་སུ་
ཐབ་ཆེན་ དང་། ཇ་ཐུག་གི་ གསོལ་ཁྲོ་ཆེ་ཆུང་བཞི་དང༌། གསོལ་མདོང་།
རགས་ སྐྱོགས་ཆེ་བ་དྲུག་ ཇ་ཁྲ་ཐུག་བཟོ་བུག་སྐྱོགས་ ཐབ་ཆས་ཆ་ཚང་དང༌།
141



གྲྭ་ཚང་གི་མགོན་ཁང་ནི་སྒར་བླ་བྲང་གི་ཤར་ཕྱོགས་གླིང་གསེབ་ཏུ་བསྐང་བ་
ཁང་ཞེས་པའི་མགོན་ཁང་སྒོ་ཤར་བལྟ་ནང་ཀ་བ་བཞི་ལ་འཇིམ་པ་ལས་གྲུབ་
པའི་མ་མགོན་གྱི་སྐུ་ཆ་ཚང་དང༌། ཞལ་ཤར་དུ་གཟིགས་པའི་ཚེ་དཔག་མེད་
སྐུ་རྒྱུ་གསེར་ཟངས་ལས་གྲུབ་པ་སྐུ་ཚད་མི་ཚད་ཙམ་བཞུགས་སྒྲོམ་དང་བཅས་པ་
རང་འགྲིག་དང༌། མ་མགོན་གྱི་གཏོར་སྒྲོམ་མདུན་དུ་མཆོད་པ་ཆ་ཚང་དང་
སྤྱན་གཟིགས་སྣ་ཚོགས་བཅས་དང་། དེའི་ཞབས་ཀྱི་གནམ་སྒོའི་འོག་ཏུ་ས་
འོག་ཤོད་ཁང་ཀ་བ་བཞི་ལ་དུར་ཁྲོད་ཀྱི་དཀྱིལ་འཁོར་གཏིང་གཞོང་དང་གཏུན་
རྡོ་རང་འགྲིག ( མཚན་མོ་གཏུན་རྡོ་བརྡུང་ན་དེའི་སང་གནངས་མི་འགྱངས་
བར་མི་རོ་ཞིག་འབྱོར་གྱི་ཡོད་པ་སོགས་བལྟས་དང༔ ཚན་མ་གསལ་པོ་སྟོན་གྱི་
ཡོད་པ་རེད) དེའི་འགྲམས་འོག་ཏུ་སྒོ་བྱང་ལྟ (སྔར་ སོག་པོ་ཇུན་གར་གྱིས་་
བཀའ་རྙིང་གི་བསྟན་ལ་ཤིན་ཏུ་འཚེ་བའི་སྐབས་དུས་དགོན་གྱི་བླ་གྲྭ་རྣམས་ཀྱི་
ཆབ་ཆུ་དགོན་ཞབས་ཀྱི་ལྕགས་རིའི་ཕྱིའི་ཆུ་མགོ་མཁར་ནག་ནས་གསང་བའི་སྒོ་
ནས་འདྲེན་ལམ་ཡིན་པར་གྲགས་པའི་ས་འོག་ཏུ་བྲག་ཤུར་གསང་ལམ་རིང་མོ་
ཡོད་པ་ཕྱིས་སྒོ་བཀག་ནས་བཞག་ཡོད་པ)བཅས་མགོན་ཁང་རྟགས་ཐོན་རྔམ་
བརྗིད་ཅན་ཤིན་ཏུ་བཀའ་གཉན་པ་གྲགས་པ་བཅས་བཞུགས།
གཉིས་པ། དཔལ་ལྡན་ཟུར་རི་གྲྭ་ཚང་
གི་རྟེན་དང་བརྟེན་པའི་སྐོར།
དཔལ་ལྡན་ཟུར་རི་ལྷུན་གྲུབ་ཕོ་བྲང་གི་གྲྭ་ཚང་ལ་ར་འཁོར་གྱི་རྒྱལ་སྒོ་
ཤར་ལྟ་རུ་མེ་པད་ཆོས། མཛོ་དཀྲི་འབྱར་བ་ཉིས་ཧྲལ་ནང་། རྡོ་གཅལ་ཆེ་
ཙམ་དང་། ལྷོ་བྱང་ཤར་གསུམ་འཁོར་ཡུག་ཏུ་གྲྭ་ཤག་ཀ་གཅིག་ལྕམ་ཁང་རེ་
བྱས་པ་བཅུ། སྒོ་འཕྱོར་གྱི་གཡས་སུ་མཛོད་ཁང་ཀ་གཅིག་ལྕམ་ཁང་དང་།
གཡོན་དུ་མཛོད་ཁང་ལྕམ་ཁང་མ། དེ་ནས་སྟེང་འགྲོའི་སྐས་ཁུང་། འདྲ་
142



ཁང་གི་སྒོ་འཕྱོར་ ཀ་བ་བཞིའི་ནང་། སྒོ་ཉིས་ཧྲལ་ ཤར་ལྟ་རུ་མེ་པད་ཆོས་
ལྕགས་ཤན་སྒོ་འབོར་ཨ་ལུང་བཅས་རང་འགྲིག་ནང་འདུ་ཁང་ཀ་རིང་བཞི་དང་།
ཀ་ཐུང་དྲུག དེའི་རྟེན་གཙོར་རྗེ་དུས་གསུམ་མཁྱེན་པའི་དངོས་སློབ་ཉེ་་་
གནས་འོད་བཞིའི་གྲས་ཀྱིས་བཞེངས་པའི་སྐུ་རྒྱུ་གསེར་ཟངས་ལས་གྲུབ་པའི་
དུས་གསུམ་སངས་རྒྱས་ཀྱི་སྐུ་གསུམ་སྐུ་ཚད་ཐོག་བརྩེགས་ གཉིས་ཙམ་དང༌།
གཡས་སུ་སྐུ་རྒྱུ་རྒྱ་ནག་ལི་མ་ལས་གྲུབ་པའི་སྟོན་པའི་སྐུ་བྱིན་ཆེན་མི་ཚད་ལྷག་
ཙམ། རྗེ་དུས་མཁྱེན་གྱི་དགོངས་རྫོགས་སུ་ཉེ་གནས་འོད་བཞིས་ཐུབ་པ་བཞི་
བཞེངས་པའི་གྲས་ནས་ཐུབ་དབང་གི་སྐུ། སྐུ་རྒྱུ་གསེར་ཟངས་ལས་གྲུབ་པ་
བྱིན་ཅན་གཅིག གཞན་ཡང་། གསུང་རྟེན་དུ་ སྡེ་དགེ་མཚལ་པར་མའི་
བཀའ་གྱུར་ཆ་ཚང་བཅས་དང་། མེ་ཀོང་། ཆུ་ཀོང་སོགས་མཆོད་ཆ་དང་།
ཀ་ཕན་ལྕེ་བརྩེགས། དྲ་ཕྱེད་སོགས་བླ་མ་མཆོད་པའི་སྦྱན་གཟིགས་མཐོང་
འཁོར་དུ་འཁོར་བའི་ཞལ་ཐང་ཆ་ཚང་ཁག་གཉིས་ཀྱི་གཙོས་པའི་སྒྲུབ་མཆོད་
ཁབ།་གི་སྤྱན་གཟིགས་བརྗེ་ལེན་དང་བཅས་པ་ཆ་ཚང་དང༌། འདུ་ཁང་སྦུག་ལྷོ་
ཕྱོགས་སུ་ལྷ་མོའི་མགོན་ཁང་ཀ་གཅིག་ལྕམ་ཁང་ཙམ་གྱི་ནང་། ་ གཙོ་བོ་འབྲི་
གུང་ཨ་ཕྱི་དངོས་སུ་ཐིམ་པའི་ལྡེབས་བྲིས་དང༌། ཞལ་འབག གཏོར་སྒྲོམ།
མགོན་པོ་བེར་ཅན་གྱི་སྐུ་དང་། ཞལ་ཐང་བཅས་ལ། གྲི་ཁྲབ་འཁོར་གསུམ།
དར་མཚོན་སོགས་སྤྱན་གཟིགས་དུ་མ་ཡོད་པ་དང༌། རྔ་རོལ་སོགས་ཆ་ཚང་།
འདུ་ཁང་ནང་གི་ཤར་དུ་འཆམ་གོས་དང་། སྤྱན་གཟིགས་ཁང་ཀ་བ་གཉིས་ཀྱི་
ས་བཅས་དང༌། སྒོ་འཕྱོར་ནས་བྱང་དུ་སྟེང་འགྲོའི་སྐས་གདང་བུ་བཅུ་གཅིག་
འཛེགས་ཏེ། ཟུར་རི་དྲུང་པའི་ གསོལ་ཐབ་དང༌། གྲྭ་མང་གི་ རུང་ ཁང་་
གཅིག་ལྕོགས་སུ་རུང་ཁང་ཀ་བ་བཞིའི་ས་ཐབ་ཆས་ཆ་ཚང་བ་དང༌། དེའི་
ལྷོར་བར་འགག་ཀ་བ་གཅིག སྒོ་འཕྱོར་སྟེང་དུ་ཟུར་རི་དྲུང་པའི་གཟིམ་ཆུང་
ཀ་བ་གསུམ་ཡོད་སྒོ་ཐོད་རབ་གསལ་ཕྲ་གླིང་བརྒྱད་ཀྱི་ནང་ཆ་སྒུམ། མཆོང་
143



གཤོམ། བཞུགས་གདན་སོགས་རང་འ གྲིག་དང་། སྐུ་རྒྱུ་གསེར་ཟངས་ལས་
གྲུབ་པའི་ཀརྨ་པ་མི་བསྐྱོད་རྡོ་རྗེའི་སྐུ། སྐུ་ཚད་མི་ཚད་ལྷག་ཙམ། སྐུ་རྒྱུ་
འཇིམ་ པ་ ལས་ གྲུབ་ པའི་ཚེ་ ལྷ་ རྣམ་ གསུམ་ གྱི་ སྐུ། སྐུ་ཚད་ གོང་ མཚུངས།
ཟུར་རི་མཁན་ཆེན་གྱི་སྐུ་གདུང་སྐུ་རྒྱུ་གསེར་ཟངས་ལ་རིན་ཆེན་དུ་མའི་ཁྲུ་་
ཚོམས་ཅན། སྐུ་ཚད་མདའ་ཚད་ཙམ། གཞན་ཡང་མཆོད་ཆའི་གྲས་ཟངས་
དམར་གྱི་དུང་ཆེན་བཞི་བསྒྲིགས་ལ་རྒྱུ་དངུལ་ཚགས་བཀྲོལ་མའི་སྦ་ཚིགས་ཅན་
དང་། གསེར་དངུལ་བཀྲ་མའི་རྒྱ་གླིང་བཞི་བསྒྲིགས་སྤུས་ལེགས། གསེར་
དངུལ་བཀྲ་མའི་སྤོས་ཕོར་བཞི་བསྒྲིགས་ལ་བཟང་གོས་ཚོན་ཁྲའི་ཕྲག་ཁེབས་
རང་འགྲིག གསེར་དངུལ་བཀྲ་མའི་རྐང་གླིང་བཞི་བསྒྲིགས། རོལ་མོ་སྤུས་
ལེགས་བཞི་དང༌། བསིལ་སྙན་སྤུས་ལེགས་བཞི། རྒྱུ་དངུལ་ལུགས་མའི་ཆུ་
ཏིང་འགར་གཟུགས་མ་ཤིན་ཏུ་ཆེ་བ་བདུན་ཚར་གཅིག གསེར་དངུལ་བཀྲ་
མའི་ སྨན་ རག་ སྟེགས་ དང་། ཞལ་ ཁེབས། སྒྲོན་ ཐུར་ བཅས་ ཆ་ ཚང༌།
དེའི་ལྷོར་གཡང་ཁང་ལྕམ་ ཁང་མའི་ནང་ལྷ་མོ་དཔལ་གྱི་གཡང་སྐུམ་ཆ་ཚང་
དང་། དེའི་ནུབ་དུ་གཟིམ་སྤྱོད་དང་། དེའི་ནུབ་གཟིམ་སྒོ་ ཤར་ལྟ་ དང༌།
ཞལ་ཁྲ་ལྷོར་བསྟན་པའི་ཟུར་རི་དྲུང་པའི་གཟིམ་སྦུག་ལྕམ་ཁང་མའི་ནང་གཏོར་
སྒྲོམ་དང༌། བཞུགས་གདན། གསོལ་ལྕོག་སོགས་ཆ་ཚང་། ལྷོར་ཟུར་རིའི་
“ དཔར་ཁང་” ཀ་བ་གཉིས་ཀྱི་ས་ལ་ཤིང་དཔར་སྣ་ཚོགས་ཀྱི་ཀུན་དགའ་རྭ་བའི་
ནང༌། རཏ་གླིང་གཏེར་བྱོན་ཐུགས་རྗེ་གསང་འདུས་ཀྱི་དཔར་ཤིང་ཆ་ཚང་ཉི་
ཤུ་སྐོར། གནམ་ཆོས་ཐུགས་ཀྱི་གཏེར་ཁ་ལས་བྱོན་པའི་འོད་དཔག་གི་ཆོ་ག་ཆ་
ཚང་། སྟག་གཤམ་ནུས་ལྡན་རྡོ་རྗེའི་ས་གཏེར་ལས་བྱོན་པའི་འོད་དཔག་གི་ཆོ་
ག་ཆ་ཚང༌། སྨན་བླའི་མདོ་ཆོག་རྒྱས་པ་བོ་དྷི་ས་ཏྭའི་གསུང༌། སྨན་མདོའི་
སྨོན་ལམ་དང༌། ལྟ་ན་སྡུག་གི་ཞིང་དུ་སྐྱེ་བའི་སྨོན་ལམ་གཉིས། འཇམ་
མགོན་བློ་གྲོས་མཐའ་ཡས་ཀྱི་གསུང་གསང་ ཐིགས་ཡབ་ ཀ་ དང༌། གསང་་་་ .
144



ཐིགས་ཡུམ་ཀ་གཉིས་ཀྱི་ལས་བྱང་། ཁྲིད་ཡིག དབང་ཆོས་བཅས་ཆ་ཚང་།
བསྟན་ གཉིས་ གཡུང་ དྲུང་ གླིང་ པའི་ གསུང་། (འཇམ་ མགོན་ ཀོང་ སྤྲུལ)
གསང་ཐིགས་ཕུར་པ། གསང་ཐིགས་རྡོར་སེམས། གསང་ཐིགས་ཡང་དག་
གསུམ་ གྱི་ གཏེར་གཞུང་དང་ཚོགས་མཆོད། ཁ་སྐོང་དང་བཅས་པ་ཚིག་་་་
བདུན་བླ་སྒྲུབ་ཆ་ཚང་པདྨ་གར་གྱི་དབང་ཕྱུག་གི་གཏེར་བྱོན་བཅས་པུ་ཏི་ཆེ་བ་
གསུམ་དང་སྨོན་ལམ་རྣམ་ལྔ་བཅས་ཤོག་ལྡེབ་སྟོང་ཕྲག་ལྷག་ཙམ་ཡོད་པ་སོགས་
པར་ཤིང་སྟོང་ཕྲག་ལ་ཉེ་བ་བཅས་བཞུགས། །
དེའི་ནབ་ཏུ་སྤུ་ཁང་ཀ་བ་གཅིག་དང་། བྱང་དུ་ཞལ་ཤར་གཟིགས་ཀྱི་
གཟིམ་ཆུང་ཁྲ་གླིང་གཉིས་ཡོད་པ་དང་། ཞལ་ལྷོར་གཟིགས་ཀྱི་གཟིམ་ཆུང་ཀ་
བ་གཅིག་དང་ཁྲ་གླིང་གཉིས་ཡོད་པ། དེ་ནས་སྟེང་འགྲོའི་སྐས་དང་ཡང་ཐོག་
གི་དབུས་སུ་གསེར་ཟངས་ཀྱི་གཉྫི་ར་དང་། རྒྱབ་ཟུར་གཉིས་ལ་ཐུག་ནག་རེ།
མདུན་གྱི་གདོང་ཟུར་གཉིས་ལ་ཤ་དཀར་གྱི་རྒྱལ་མཚན་ཆ་གཅིག་བཅས་རྣམས་
ཆ་ཚང་བ་བཞུགས།
གསུམ་པ། གྲུབ་སྡེ་བསམ་གཏན་ཡིད་འོང་དོན་གཉིས་
ལྷུན་གྲུབ་ཕོ་བྲང་ཆེན་མོ་དང་རི་ཁྲོད་མ་ལག་
ཁག་གི་རྟེན་དང་བརྟེན་པའི་སྐོར།
འཇིག་རྟེན་དབང་ཕྱུག་ཀརྨ་པ་ཆེན་པོ་སྐུ་ཕྲེང་བཅུ་བཞི་པ་ཐེག་མཆོག་རྡོ་
རྗེ་མཆོག་ནས། རབ་བྱུང་བཅུ་བཞི་པའི་ནང་ གསར་དུ་ཕྱག་བཏབ་པར་་་་
མཛད་པའི་སྒྲུབ་གྲྭ་དཔལ་གྱི་ཕུག་ཆེན་པདྨ་ཁྱུང་རྫོང་དང་འདབས་འབྲེལ་བའི་
“སྒྲུབ་སྡེ་བསམ་གཏན་ཡིད་འོངས་དོན་གཉིས་ལྷུན་གྲུབ་ཕོ་བྲང་ཆེན་མོའི་”
རྒྱལ་སྒོ་ཤར་ལྟའི་རྭ་འཁོར་ནང་མེ་ཏོག་ལྡུམ་ར་ནས་དབུས་སུ་སྒོ་འཕྱོར་ལྷོ་ལྟ་ཀ་
བ་གཉིས་ཀྱི་གཡས་གཡོན་དུ་སྒོམ་པ་རྣམས་འཁྲུལ་འཁོར་འབེབ་ཆེན་རྒྱག་ཡུལ་
145



གྱི་ཀོ་བའི་གདན་སྒོར་གླུ་འབོལ་ཁྲུ་གང་གི་སྲབ་མཐུག་བྱས་པ་ཁ་ཤས། དེའི་
ནང་འདུ་ཁང་ཀ་བ་དྲུག་གསེང་གཡབ་གནམ་ཁྲ་ཅན། འདུ་ཁང་ནང་རྟེན་གྱི་
གཙོ་བོ་དཔལ་ལྡན་དུས་གསུམ་མཁྱེན་པའི་ཉེ་གནས་འོད་བཞིས་བཞེངས་པའི་
ཐུབ་པ་བཞིའི་གྲས་ཀྱི་ཐུབ་པའི་སྐུ་ལི་མ་ལས་གྲུབ་པ་སྐུ་ཚད་མི་ཚད་ཙམ་གཅིག
བལ་པོའི་རྒྱལ་པོ་འོད་ཟེར་གོ་ཆའི་ཐུགས་དམ་གྱི་རྟེན་ཙནྡ་དཀར་པོ་ལས་གྲུབ་
པ་སྤྱན་རས་གཟིགས་བཅུ་གཅིག་ཞལ་གྱི་སྐུ་མི་ཚད་ཙམ་གཅིག ཆོས་རྒྱལ་ཁྲི་
སྲོང་ལྡེ་བཙན་གྱི་ཐུགས་དམ་གྱི་རྟེན་སྐུ་རྒྱུ་ལི་མ་ལས་གྲུབ་པའི་འཇམ་དཔལ་
དབྱངས་ཀྱི་སྐུ་མི་ཚད་ཙམ། མངའ་བདག་ཁྲི་རལ་པ་ཅན་གྱི་ཐུགས་དམ་གྱི་
རྟེན། སྐུ་རྒྱུ་ལི་མ་ལས་གྲུབ་པའི་ཕྱག་རྡོར་གྱི་སྐུ་མི་ཚད་ཆུང་བ་ཙམ། མངའ་
བདག་མར་པ་ལོ་ཙཱ་བའི་ཐུགས་དམ་གྱི་རྟེན་དགྱེས་རྡོར་བུམ་སྐུ་ཞེས་པ་དགྱེས་
རྡོར་ལྷ་དགུ་གཙོ་བོ་ཟིའུ་འབྲུ་དང་བྱིངས་པདྨ་འདབ་རྒྱས་ཀྱི་གཟུགས་སུ་བཀོད་
པ་ལ་པདྨ་ཞལ་འབྱེད་འཛུམ་བྱེད་རྒྱུ་ཡོད་པ་ལི་མ་ལས་གྲུབ་པ་སྐུ་ཚད་ཀུམ་ཕྲུ་
གང་ཙམ་རྩ་བྱིན་ཤིན་ཏུ་ཆེ་བ་ཞིག་དང༌། ཡུམ་བདག་མེད་ལྷ་དགུའི་བུམ་སྐུ་
པདྨ་འདབ་རྒྱས་ཅན་སྐུ་རྒྱུ་དང་། སྐུ་ཚད་གོང་མཚུངས་གཅིག ཕག་མོ་ལྷ་
ལྔའི་བུམ་ སྐུ། པདྨ་ འདབ་ ལྔ་ ཅན། སྐུ་ རྒྱུ་ སྐུ་ ཚད་ གོང་ མཚུངས་ དང་།
བདེ་མཆོག་དྲིལ་བུ་ལུགས་ལྷ་ལྔའི་བུམ་སྐུ། སྐུ་རྒྱུ་དང་སྐུ་ཚད་གོང་མཚུངས་
གཅིག དགྱེས་རྡོར་གྱི་སྐུ་སྐུ་རྒྱུ་ལི་མ་ལས་གྲུབ་པ་སྐུ་ཚད་ཕྲུ་གང་པ་བྱིན་ཅན་
གཅིག རྒྱལ་མཆོག་དྲུག་པ་མཐོང་བ་དོན་ལྡན་གྱི་སློབ་མ་བན་སྒར་འཇམ་
དཔལ་བཟང་པོའི་འདྲ་སྐུ་གསེར་ཟངས་ལས་གྲུབ་པ་སྐུ་ཚད་མི་ཚད་ཙམ་པ་
གཅིག གྲུབ་ཆེན་ཀརྨ་པཀྵིའི་ཤང་མཚལ་ལས་གྲུབ་པ་མ་མགོན་ཞལ་སྦྱོར་གྱི་
ཐང་ནག་ཤིན་ཏུ་བཀའ་གཉན་པ་གཅིག དེ་ནས་འགྲོ་མགོན་རས་ཆེན་གྱི་
ཐུགས་དམ་གྱི་རྟེན་རྡོ་ནག་ལེབས་མོ་ཐོ་གང་ཙམ་ལ་མགོན་པོ་ཡབ་རྐྱང་གི་སྐུ་
འབུར་དོད་བྱིན་ཅན་གཅིག གཏེར་བཏོན་སངས་རྒྱས་གླིང་པའི་གཏེར་བྱོན་
：16



སྐུ་རྒྱུ་ལི་མ་ལས་གྲུབ་པའི་གུ་རུའི་སྐུ་ཚབ་མཐོ་གང་ཙམ་པ་གཏེར་བཏོན་ཉིད་
ཀྱིས་རྗེ་སྐུ་ཕྲེང་དྲུག་པ་མཐོང་བ་དོན་ལྡན་ལ་ཕུལ་བ་བྱིན་ཅན་གཅིག གཞན་
ཡང་སྐུ་རྒྱུ་འདྲ་མིན་སྣ་ཚོགས་ལས་གྲུབ་པའི་སྐུ་བརྙན་དུ་མ་དང༌། བཀའ་
རྒྱུད་གསེར་ཕྲེང་གི་ཞལ་ཐང་གསར་རྙིང་ཆ་ཚང་གཉིས་དང༌། འཕན། ཕྱེ་
ཕུར། རྒྱལ་མཚན། དྲ་ཕྱེད། ལྕེ་རྩེགས་ལ་སོགས་པའི་མཆོད་རྫས་སྤྱན་
གཟིགས་དང་། རྔ་རོལ་དུང་རྒྱ་སོགས་མཆོད་པའི་ཡོ་བྱད་སྤུས་ལྡན་ཆ་ཚང་
གཉིས་རེ་བཞུགས། སྒོམ་ཁང་ལྕམ་གང་གྲུ་བཞི་མ་ལོགས་རེར་འདོམ་གང་
ལྷག་ཙམ་བྱས་པ་ཁག་བཅུ་གཉིས། གྲུབ་ཆེན་རྣམས་ཀྱི་སྤྱི་པའི་རུང་ཁང་ཀ་བ་
གསུམ་གྱི་ས་ལ་ཐབ་ཆས་ཆ་ཚང་དང་། གཉེར་ཚང་ཀ་བ་གཅིག ལྕི་ཁང་ཀ་
བ་གཅིག དེ་ནས་འདུ་ཁང་གི་འཁོར་ཡུག་ཏུ་རྒྱལ་པོ་བསྐོར་ལམ་ཞེས་པའི་
ནང་གནའ་སྔ་མོའི་མངར་ཆ་ཤིང་འབྲས་སྣ་ཚོགས་རིགས་ཁྱད་མཚར་དོ་མང་པོ་
དང་། བུ་རམ་ཕར་ཀ་དང་། མ་ལོ་མདོང་མོའི་གཟུགས་སོགས་ཟ་བཅའི་
རིགས་འདྲ་མིན་དང་། གཞན་ཡང་ཤིང་སྒམ་སྦུར་ལ་དང་། རྒྱལ་ ཐང་་་་
སོགས་ཀྱི་རྔ་གཡོག་ལྕགས་ཤན་འབྱར་བ་ལྔ་བཅུ་སྐོར་སོགས་སྐུ་ཆོས་སྣ་ཚོགས་
གདུང་བཀག་བྱས་པར་ཟུར་ནས་བསྐོར་ལམ་དུ་འགྲོ་ཤེས་ཙམ། དེའི་སྟེང་དུ་
སྐས་གདང་བུ་དགུ་འཛེགས་པའི་ཉིས་ཐོག་གི་ལྷོ་ངོས་ལ་ཚོམས་ཆེན་ཀ་བ་གཉིས།
དེའི་ནང་རྒྱན་དྲུག་མཆོག་གཉིས་གོས་ཆེན་ཚེམ་དྲུབས་མའི་ཞལ་ཐང་ཆ་ཚང་
དང༌། དབུས་སུ་རྗེ་ ཐེག་ མཆོག་རྡོ་རྗེའི་བཞུགས་ཁྲིའི་ཆས་ རང་འགྲིག་གི་་
མདུན་ལྕོག་སྟེང་དུ་ཕྱག་ཌམ་ཕྱག་དྲིལ་སོགས་སྐུའི་ཉེར་དཔྱད་ཆ་ཚང་། དེའི་
སྦུག་ཏུ་ཀརྨ་པ་སྐུ་ཕྲེང་བཅུ་བཞི་པ་ཐེག་མཆོག་རྡོ་རྗེའི་གཟིམ་ཆུང་ནང་གཏོར་
སྒྲོམ་དམ་འབྱར་གཉིས། ཚོམས་ཆེན་གྱི་ཕྱི་ནས་གཟིམ་འགག་བཞུགས་སའི་
ལྕམ་གང་མ་དང་། དེའི་སྦུག་ཏུ་བཞུགས་གདན་འཇུག་ཡུལ་གྱི་གདན་ཁང་
ལྕམ་ གང་མ། དེའི་ ཤར་དུ་མགྲོན་གཉེར་བཞུགས་ ས་ ལྕམ་གང་མ་གཅིག



དེའི་ ཤར་དུ་ མཆོད་དཔོན་བཞུགས་ས་ ལྕམ་གང་མ་གཅིག ནུབ་ ཏུ་གསོལ་
ཐབ་ཀ་གཅིག་ཆུང་ངུ་། དེའི་ནང་རྒྱ་དངུལ་ཤ་སྟག་ལས་གྲུབ་པའི་གསོལ་ཐབ་
ཡོ་བྱད་ཆ་ཚང་། དེའི་ནུབ་ ཏུ་ གཟིམ་སྤྱོད་གཟིམ་ སྒོ་ ཤར་ལྟ་ གཅིག་ དང་།
དམངས་སྤྱོད་གཅིག དེའི་བྱང་དུ་གཉེར་ཤག་ཀ་གཅིག་ཙམ། དེའི་བྱང་དུ་
ལྟག་སྒོ་དང༌། ལྟག་སྒོའི་ཤར་དུ་གཉེར་ཚང་ཀ་བ་གསུམ་གྱི་ས། དེ་ནས་སྐས་
གདང་བུ་བཅུ་གཅིག་ འཛེགས་པའི་སྟེང་གསུམ་ ཐོག་ གི་ སྐས་འགོར་དཀར་་་་་
ཕིབས་ཆུང་ངུ་བརྒྱུད། གཟིམ་སྒོ་ལྷོ་ལྟ་ནང་། བྱང་དུ་ཚོམས་ཆེན་ཀ་བ་བཞི་
ལ་སེང་གཡབ་གནམ་ཁྲ་དཀར་གསལ་ཅན་གྱི་ཤར་གྱི་སྦུག་ཏུ་གཟིམ་སྦུག་ལྕམ་
གཞོག་ ནར་ མོ་ ལ་ དཀྱིལ་ དུ་ ཁྲ་ བཅད་ དང་ གཟིམ་ སྒོ་ རྒྱུ་ ཁྲའི་ ཤུར་ སྒོ་ ཅན།
ཚོམས་ཆེན་གྱི་ནུབ་དུ་གཟིམ་སྦུག་ལྕམ་ཁང་མ་བཅས་སོ་སོར་སྐུའི་ཉེར་དཔྱད་
རང་འགྲིག་དང་། ཚོམས་ཆེན་ནང་དུ་སྐུ་རྒྱུ་ལི་མ་དང་ཛོ་ཀིམ་སོགས་རྩ་ཆེན་
འབའ་ཞིག་ལས་གྲུབ་པའི་སྐུ་རྟེན་ཆེ་ཆུང་སྣ་ཚོགས་གྲངས་བཞི་བཅུ་ལྷག་ཙམ་
བཅས་དང་། ཡང་སྟེང་དུ་སྤེན་པད་འཁོར་མ་ལ་སྤེན་རྒྱན་འབྱར་བ་དང་།
པུ་ཤུའི་ཟུར་བཞིར་ཐུག་བཞི་ཆ་ཚང་བཅས་རྣམས། །
རི་ཁྲོད་ཁྱུང་རྫོང་། ཁྱུང་རྫོང་གི་འོག་ཤོད་དུ་ཀ་བ་བཞི་ཆུང་ངུའི་ནང་
གྲུབ་ཆེན་ཀརྨ་པཀྵིའི་སྐུ་སྨན་འདམ་ལས་གྲུབ་པ་གསུང་བྱོན་མ་བྱིས་ལོ་བཅུ་
གཉིས་ཙམ་པ་ཞི་དྲག་གཉིས་དང་། སྨན་འདམ་ལས་གྲུབ་པའི་གུ་རུ་པདྨའི་སྐུ་
གསུང་བྱོན་མ་གཅིག དེའི་དབུས་སུ་ཀ་བ་བཞིའི་བར་ལ་མཁའ་འགྲོའི་བྲོ་རྭ་
ཞེས་པ་ལ་རྒྱུན་དུ་རྡུལ་མི་བཞེས་པ་བྱིན་ཅན་དང་། དེའི་སྦུག་ཏུ་གྲུབ་ཆེན་
ཀརྨ་པཀྴི་མུན་མཚམས་ སུ་བཞུགས་མྱོང་བའི་ཕུག་པ་ལ་གཡས་གཡོན་ བྲག་་་་
ལོགས་སུ་རང་བྱོན་མང་པོ་མཇལ་རྒྱུ་ཡོད་པ། དེའི་སྟེང་ཐོག་ལ་མཚམས་ཁང་
ལྕམ་གཞོག་གཉིས། དེ་ནས་ནུབ་ཏུ་སྐྱིད་མོ་ཕུག་ཞེས་པའི་སྒྲུབ་ཕུག་གཅིག་
དང་། དེ་ནས་ནུབ་ཏུ་རྗེ་དབང་ཕྱུག་རྡོ་རྗེ་སྐུ་མཚམས་བཞུགས་སའི་དབང་
148



ཕྱུག་ཕུག་ཞེས་པ་གཅིག དེ་ནས་ནུབ་ཏུ་རི་ཁྲོད་སྤྱི་ཁང་ཞེས་པ་སྔར་མཚུར་
ཕུའི་རི་ཁྲོད་དུ་ཤར་ནུབ་རི་སུལ་ཐམས་ཅད་ལ་བཞུགས་མཁན་མཚམས་པ་བརྒྱ་
ལྷག་བྱུང་བའི་ སྐབས་ སུ་ ཚེས་བཟང་དུས་བཟང་ཁག་ ལ་ མཚམས་ པ་རྣམས་་་
གཅིག་ཏུ་འཛོམས་ནས་ཚོགས་འཁོར་བསྐོར་ཡུལ་ཡིན་པར་གྲགས་པའི་སྤྱི་ཁང་
ཞེས་པའི་མིང་དུ་ཐོགས་པ་སྒྲུབ་ཁང་ཐོག་བརྩེགས་གཉིས་ལ་འོག་གི་གཟིམ་སྒོ་
ཤར་ལྟ་བིའུ་སྒོ་འདམས་འབྱར་ནང་། བར་འཁྱམ་ཆུང་ངུ་དང༌ ( འདིར་སྒོ་
བསྲུང་ཟངས་རི་བཙན་རྒོད་ཀྱི་སོབས་གཅིག་བཀལ་ནས་ཡོད) དེའི་བྱང་དུ་ལྕི་
ཁང་ཆུང་ངུ་། དེའི་སྦུག་ཏུ་ལྷ་ཁང་ཀ་བ་བཞིའི་ནང་། རྟེན་གྱི་གཙོ་བོ་སྐུ་རྒྱུ་
ལི་མ་ལས་གྲུབ་པའི་སྟོན་པའི་སྐུ་མི་ཚད་ལྷག་ཙམ་གྱིས་གཙོས་ལི་མའི་སྐུ་ཆེ་ཆུང་
སྣ་ཚོགས་བཞུགས་པ་དང་། དེའི་ལྷོ་ཕྱོགས་ནས་བྱང་དུ་བསྟན་པའི་བྲག་ཤུར་
གྱི་སྦུག་ ཅིག་ ཏུ་མཚམས་པ་རྣམས་མུན་མཚམས་སུ་བཞུགས་ས་དཀར་གསལ་
མེད་པ་ཆུང་ངུ་གཅིག དེ་ནས་ སླར་ཕྱི་སྒོའི་བར་འཁྱམས་ནས་རྡོ་སྐས་་་་་་
འཛེགས་པའི་སྟེང་དུ་ལྷོར་ཐོག་འཁྱམས་དང༌། དེའི་བྱང་དུ་ལྷ་ཁང་ཀ་བ་བཞི་
ཁྲ་མ་ལྷོ་བསྟན་ནང་སྐུ་རྒྱུ་སྣ་ཚོགས་ལས་གྲུབ་པའི་སྐུ་ཆེ་ཆུང་དུ་མ་དང་། ཀརྨ་
པ་སྐུ་ཕྲེང་བཅོ་ལྔ་ནས། བཅུ་དྲུག་པའི་བར་སྐུ་ཕྲེང་གཉིས་ཀྱི་རིང་ལ་སྤྱི་ཁང་
ཆེ་མཚམས་པ་ཉིད་ནས་བཞེངས་པའི་ཆོས་ལོངས་སྤྲུལ་གསུམ་གྱི་ཞིང་ཁམས་ཀྱི་
བཀོད་པ་སོ་སོར་སྐུ་གསུམ་སྟེང་འོག་གོ་རིམ་སྟར་བཞུགས་པ་ལ་བཞུགས་སྒྲོམ་ཕོ་
བྲང་བློས་བླང་གི་རྣམ་པ་མཐོ་བརྩེགས་སུ་བྱས་པ་དབུ་རྩེར་རྒྱ་ཕིབས་བཅས་ཡོད་
པར་མཚམས་པ་ཉིད་ནས་ཕྱག་དྲུབས་མཛད་པའི་ཟ་འོག་སྣ་ཚོགས་ཀྱི་མཆོད་
རྫས་སྤྱན་གཟིགས་ཕན་གདུགས་རྒྱལ་མཚན་ཕྱི་ཕུར་ལ་སོགས་པ་དག་སྣང་ལྟར་
བསྐྲུན་པར་མཛད་པ་རང་འགྲིག་དང༌། སྟེང་དུ་ཕྱོགས་བཞིར་ཐུག་བཞི་དང་།
དབུས་སུ་སེར་མཐོའི་རྡོ་འཁོར་གཅིག་དང་། རྫའི་སྦལ་གཟུགས་སེར་སྲུང་གི་
གཟུངས་སྔག་གཏམས་པ ( བར་ལམ་སྤྱི་ཁང་དུ་རྐུན་བུ་ཡོང་བར་ཐུག་ལྕགས་
149



རྣམས་ནས་མེ་སྟག་འཕྲོ་བ་སོགས་རྟགས་སྟོན་ནས་རྐུན་བུ་རྣམས་བྲོས་པའི་ལོ་
རྒྱུས་ཀྱང་མཆིས)ཆ་ཚང་བཅས། །
ས་བཅད་ལྔ་བ། ཡན་ལག་ལྷ་ཁང་ཁག་དང༌། སྤྲོ་ཁང་དར་
རྒྱུས་ཆོས་གླིང་གི་རྟེན་དང་བརྟེན་པའི་སྐོར་ལས།
དང་པོ། དུས་མཁྱེན་ལྷ་ཁང་མདོ་སྦུགགི་
རྟེན་དང་བརྟེན་པའི་སྐོར།
རྗེ་དྭགས་པོ་ལྷ་རྗེས་དཔལ་ལྡན་དུས་གསུམ་མཁྱེན་པ་ལ་ལུང་བསྟན་པའི་
གནས་ཕྱི་འཇིག་རྟེན་ན་གྲགས་པའི་ས་དཔྱད་མ་ཚང་བ་མེད་ཅིང་། ནང་བྱང་
ཆུབ་སྒྲུབ་པའི་གནས་ཁྱད་པར་དུ་འཕགས་པ་ཏིང་ངེ་འཛིན་ཡེ་ཤེས་ངང་གིས་
འཆར་ཞིང་མཐུན་རྐྱེན་སྒྲུབ་སླ་བ། གུ་རུ་པདྨ་སམ་བྷ་སོགས་ཀྱི་ཞབས་ཀྱིས་
བཅགས་ཤིང་བྱིན་གྱིས་རླབས་པ། བོད་དབུས་གཙང་རུ་བཞི་རུ་མཚམས་
དང་བཅས་པའི་ ས་ཡི་འཛོམས། གསང་བ་ལྟར་ན་འོག་མིན་མཁའ་སྤྱོད་་་
ཐུགས་ཀྱི་འཁོར་ལོ་དཔལ་བདེ་བ་ཆེན་པོ་ཧེ་རུ་ཀ་དྭ་བ་བསྡོམས་པའི་དཀྱིལ་
འཁོར་ཆེན་པོར་ལྷུན་གྱིས་གྲུབ་པའི་གནས་མཚུར་མདོ་བོ་ལུང་དེར་གདན་ས་
མཛད་པའི་གནས་ཀྱི་ལྟེ་བ་ནི་གསེར་གདུང་ཆེན་མོའི་འགག་ནས་ཅུང་ཟད་གྱེན་
དུ་འཛེགས་པའི་བྱང་། མཆོད་ཁང་གོང་གི་ཤར་ལྷོའི་འོག་ཤོད་དུ་གནས་ཀྱི་ལྟེ་
བ“ཡང་དགོན་ཕུག”ཏུ་གྲགས་པ་དུས་གསུམ་མཁྱེན་པའི་ལྷ་ཁང་འདིར་འཇིག་
རྟེན་མགོན་པོ་ཀརྨ་པ་སྐུ་ཕྲེང་དང་པོ་དཔལ་ལྡན་དུས་གསུམ་མཁྱེན་པ་དེ་ཉིད་
རབ་བྱུང་གཉིས་པའི་ལྕགས་ཕོ་སྟག་གི་ལོར་མདོ་ཁམས་ཡུལ་གྱི་ཏྲེ་ཤོད་གངས་ཀྱི་
རྭ་བར་སྐུ་བལྟམས་ཤིང་དགུང་ལོ་བདུན་ཅུ་དོན་ལྔ་ནས་བཟུང་རབ་བྱུང་གསུམ་
150



པའི་ཆུ་མོ་གླང་གི་ལོ་སྟེ་བརྒྱད་བཅུ་རྩ་བཞིར་ཡོངས་སུ་མྱ་ངན་ལས་འདས་ཀྱི་
བར་བཞུགས་ཡུལ། ཐུགས་དམ་གྱི་ལྷ་མང་པོས་ཀྱང་ཞལ་གཟིགས། སྐལ་
ལྡན་གྱི་སློབ་མ་དུ་མ་ལ་དབང་དང་བྱིན་རླབས་མཛད། གདམས་ངག་བསྟན་
ཅིང་མཛུབ་ཁྲིད་བསྐྱངས་ཏེ་སྨིན་གྲོལ་ལ་བཀོད་པའི་གནས་ཡིན་ཅིང་། དུས་
མཁྱེན་ ལྷ་ཁང་དེའི་གཟིམ་སྒོ་ ལྷོ་བསྟན་གྱི་ནང་མདོ་ཁྱམས་ཀ་བ་གཅིག་ཙམ།
དེའི་ཐོག་ཏུ་ཀརྨ་པ་སྐུ་ཕྲེང་དྲུག་པའི་སྐབས་སུ་བན་དཀར་འཇམ་དཔལ་བཟང་
པོ་སྔོན་བྱང་གི་གཉན་ཆེན་ཐང་ལྷའི་རི་སུལ་དུ་སྒྲུབ་པ་ལོ་བཅོ་བརྒྱད་མཛད་
སྐབས་ ཐང་ལྷས་འཚོ་བ་སྦྱར་ནས་ཆིབས་སྣར་ཕུལ་བར་གྲགས་པའི་འབྲོང་
གསོབ་ཤིན་ཏུ་ཆེ་བ་ཞིག་བཀལ་ནས་ཡོད་པ། དེའི་ནང་དུ་རྗེ་དུས་མཁྱེན་གྱི་
གཟིམ་སྦུག་ཀ་བ་གཉིས་ལ་ཤར་དུ་དཀར་གསལ་སྒེའུ་ཁུང་ཆུང་ངུ་བཅས་ཡོད་
པའི་ནང་། རྟེན་གྱི་གཙོ་བོ་རྗེ་ཉིད་ཀྱི་གདུང་རྟེན་ལས་གྲུབ་པའི་སྐུ་ཚབས།
སྐུ་རྒྱུ་འཇིམ་པ་ལས་གྲུབ་པ་སྐུ་ཚད་མི་ཚད་ལྷག་ཙམ་ལ་ཤིན་ཏུ་བྱོན་ལེགས་པ།
རྒྱུན་དུ་སྤྱན་གཉིས་སྔ་དྲོ་ནམ་མཁའ་དང་། ཉིན་དགུང་ཐད་ཀར། དགོང་
མོ་ས་གཞིའི་ཕྱོགས་སུ་གཟིགས་ཤིང་གང་ཟག་མཇལ་བ་པོ་རྣམས་ལ་དགེ་མི་
དགེའི་ལྟས་སུ་ཞལ་གྱི་མདངས་དང་སྤྱན་གྱི་འབྱེད་འཛུམས་སོགས་འགྱུར་བ་
རྣམ་པ་མང་པོ་སྟོན་པར་མཛད་པའི་འདྲ་སྐུ་ཤིན་ཏུ་བྱིན་རླབས་ཅན། ཡུལ་
ལུང་སྤྱིའི་ནད་ཡམས་མཛེ་དང༌། འབྲུམ་པ་དཀར་ནག་ལ་སོགས་པ་དངོས་སུ་
ཉིད་ཀྱིས་བཞེས་ཤིང་། སྐབས་སྐབས་སུ་བཞིན་རས་ལ་འབྲུམ་འཐོར་སོགས་
བཞེས་པ་དང༌། སླར་ཡལ་བ་སོགས་མཛད་རྒྱུ་ཡོད་པ་དེ་ཉིད་དངོས་ཀྱི་སློབ་
མ་སྒང་ལོ་ཙཱ་བའི་ཕྱག་བཟོ། དེའི་གཡས་ན་བཞུགས་པའི་གདུང་རྟེན་དེར་རྗེ་
དུས་མཁྱེན་གྱི་ཐུགས་ལྗགས་སྤྱན་གསུམ་བཞུགས་པ་དངོས་སློབ་སྒོམ་ཆེན་རས་
པ་བཞིས་བཞེངས་པ། དེའི་གཡས་ཀྱི་སྟོན་པའི་སྐུ་དེ་དང་། ད་ལྟ་དབུ་རྩེའི་
ཡང་ཐོག་དང༌། ཟུར་རི་སོགས་སུ་བཞུགས་པ་རྣམས་དངོས་སློབ་རྟོགས་ལྡན་
151



རིན་པོ་ཆེ་ནམ་མཁའ་འོད་སོགས་མཚན་འོད་ཀྱི་མཐའ་ཅན་བཞི་སོ་སོས་རྗེའི་
དགོངས་རྫོགས་སུ་བཞེངས་པའི་ཉེ་གནས་འོད་བཞིས་བཞེངས་པའི་ཐུབ་པར་
གྲགས་པ། གཡོན་ངོས་ཀྱི་བླ་མའི་སྐུ་ཆེ་བ་དེ་ཉིད་ཀྱི་དངོས་སློབ་མཚུར་ཕུའི་
གདན་ས་པ་ཡང་མཛད་པ་རྒྱལ་བ་གངས་དཀར་བ་རིན་ཆེན་འོད་ཟེར་གྱི་སྐུ་རྗེ་
ཉིད་ཀྱི་ཕྱག་ནས་མ། བླ་མའི་སྐུ་ཆུང་བ་དེ་དང་པོ་གྲུབ་ཐོབ་སྐྱེར་སྒང་པའི་
སློབ་མ། ཕྱིས་རྗེ་དུས་མཁྱེན་གྱི་ཞབས་ལ་གཏུགས་པའི་གྲུབ་པ་མོ་ཆུ་ཁོ་ནའི་
དཀའ་ཐུབ་མཛད་པའི་ཆུ་སྒོམ་མར་གྲགས་པ་དེས་བཞེངས་ཏེ་རྗེ་དུས་མཁྱེན་ལ་
རབ་གནས་ཞུར་བྱོན་ཚེ་འདི་ང་མི་འདྲ། ཁྱེད་རང་འདྲ་བ་འདུག་གསུངས་
པས། ཨ་མ་ཆུ་སྒོམ་མའི་སྐུ་ཟེར་ཡང་། དོན་དུ་རྗེ་དུས་མཁྱེན་གྱི་འདྲ་སྐུ་
ཕྱག་ནས་ཕོག་པ་ཞིག་ཡིན་འདུག སྐུ་དེ་དབྱར་ཐེན་པའི་འཇིགས་པ་ཤིན་ཏུ་
ཆེ་བ་བྱུང་སྐབས་དགོན་གྱི་གླིང་སྐོར་དུ་གདན་དྲངས་ནས་སྐུ་འཁྲུས་གསོལ་ན་
ནམ་མཁའ་འཁོར་ཞིང་ཆར་ཡང་ཡང་འབབ་པའི་བྱིན་མཐུ་ཅན་ཨ་མ་ཆུ་སྒོམ་
ཡང་ཞུ། གཙོ་བོའི་གཡོན་ངོས་ཀྱི་བྲིས་ སྐུ་འདི་མ་འབྱོན་པའི་སངས་རྒྱས་་
བདུན་པ་རབ་གསལ་གྱི་ངོ་བོ། ཁ་ཆེ་པཎྜི་ཏ་ཤཱཀྱ་ཤྲཱི་བྷ་དྲ་གདན་ས་འདིར་
ཕེབས་པ་ན་གནས་འདི་བཅོམ་ལྡན་འདས་འཁོར་ལོ་སྡོམ་པའི་ཕོ་བྲང་དུ་་་་
གཟིགས་པ་སོགས་དག་སྣང་དཔག་མེད་དུ་འཁྲུངས་གཤིས། འོན་ཀྱང་དགོན་
འདིར་སླད་རྦབ་ཀྱི་གནོད་པ་ཡང་ཡང་འབྱུང་ཉེན་འདུག་པས་དེའི་གཉེན་པོར་
ངའི་པན་ཞྭ་དང༌། ངའི་སྐུ་ཞིག་བྲིས་ལ་ཞོག་གསུངས་པ་ལྟར། དབུ་ཞྭ་དེ་
དག་སྒར་ཆེན་རྟེན་ཁྲོད་དུ་བཞུགས་ཤིང་། བྲིས་སྐུ་པཎ་ཆེན་ཉིད་ཀྱི་ཕྱག་ནས་
མ་འདི་ཉིད་དང་། གཞན་ཡང་གོང་མ་རྣམས་ཀྱི་ཐུགས་དམ་རྟེན་རྒྱ་བོད་ཀྱི་
ལི་མ་བྱིན་ཆེན་དུ་མ་དང༌། བར་ཁྱམས་ཀྱི་སྦུག་གཡས་སུ་གྲུབ་ཐོབ་སྟེ་མོ་མཛེ་
སྒོམ་གྱི་གདུང་ཧྲིལ་པོ་བཞུགས་པའི་འདྲ་སྐུ། ཡུལ་ཕྱོགས་འདིར་མཛེ་ནད་ཀྱི་
གནོད་པ་ཞི་བའི་ཕྱིར་བཞུགས་པ་དང་། བྱང་ངོས་ཀྱི་སྦུག་ཏུ་རྗེ་དུས་མཁྱེན་
152



དང་གྲུབ་ཐོབ་ཆེན་པོ་ཀརྨ་པཀྴི་སོགས་གོང་མ་ན་རིམ་གྱི་བསྟན་སྲུང་བཞུགས་
པའི་མགོན་ཁང་ཀ་རྒྱུ་མ་ ཀ་རིང་དྲུག་གི་ ས་ལ་སྐུ་རྒྱུ་འཇིམ་པ་ལས་གྲུབ་པའི་
མགོན་པོ་སྲིན་གཟུགས་མ་གྲི་ཐོད་བཟུང་བ་དང༌། ལྷ་མོ་རང་བྱུང་མ་དྲེའུ་
སྔོན་མོ་ལ་ཆིབས་པ། དེའི་འགྲམ་རྒྱལ་པོ་ཆེན་པོ་རྣམ་ཐོས་སྲས་སེང་གེ་ད་ཀར་
མོ་ལ་ཆིབས་པ། དེའི་འགྲམ་ཇོ་བོ་སྔགས་ཀྱི་བདག་པོ་སྐུ་སྨད་སྦྲུལ་མཇུག་ཅན་
ཞི་བ་སྐུ་མདོག་དཀར་པོ་སྦྲུལ་མགོ་བདུན་གྱི་གདེང་ག་ཅན། དམ་ཆེན་མགར་
བ་ནག་པོ་ར་སྐྱེས་ཁམས་པ་ལ་བཞོན་པ་ར་ལ་དཀར་ཁུང་གསུམ་བརྩེགས་ཡོད་
པ། དེ་ཡི་གཡས་སུ་དྲེད་མོ་ལག་དཀར་ཐལ་མོ་རྡེབ་པ། གཡོན་དུ་དོམ་བུ་
སྙིང་དཀར་ངར་སྒྲ་འདོན་པ། དེའི་མཚམས་སྲིན་ མགོན་ཐོད་པའི་ཕྲེང་བ་
ཅན་སྐུ་མདོག་ནག་པོ། དེའི་མཚམས་སྲིན་མོ་འབར་མ་དམར་མོ་གཅེར་བུ།
དེའི་མཚམས་ཞིང་སྐྱོང་ཀུན་དགའ་གཞོན་ནུ་རྟ་ནག་ལ་བཅིབས་པ། དེའི་
མཚམས་ཡུམ་སེང་གདོང་དམར་མོ་རྟ་དམར་ལ་བཅིབས་པ། དེ་གཉིས་ཀྱི་
མདུན་དུ་ལས་མཁན་བམ་རོ་ཕོ་མོ་སྤུ་དང་། སྤྲེའུའི་གདོང་ཅན་ལག་གཉིས་ས་
ལ་བཙུགས་པ། རྐང་པའི་སྟེང་དུ་དམར་གཏོར་འཕྱར་བ་གཉིས། དེ་རྣམས་
ཀྱི་མདུན་དུ་དམ་ཉམས་དགྲ་བོའི་བླ་རྡོར་གྲགས་པ་རྡོ་བ་ལུག་གི་གྲོད་པ་ཙམ་
འགའ་ཞིག་སྤུངས་ནས་ཡོད་པ་བཅས་བཞུགས་པའི་གཟིམ་སྒོ་དམ་འབྱར་མའི་
མདུན་དུ་གཏན་གཏོར་དང་། མཆོད་གཏོར། སྨན་རག་ཕུད་ཀོང་འབབ་
གཞོང་། ་ རིན་ཆེན་བརྡར་བུ་སོགས་ཆ་ཚང་ཡོད་ཅིང་བསྐང་འཕྲིན་རྒྱུན་དུ་
འབུལ་དགོས་པ་བཅས་སོ། །
གཉིས་པ། བན་སྒར་སྟེང་ལྷ་ཁང་གི་རྟེན་དང་བརྟེན་པའི་སྐོར།
ཕོ་བྲང་གི་རྒྱབ་ནས་གྱེན་དུ་ཅུང་ཟད་འཛེགས་པའི་སྟེང་དུ་བན་སྒར་སྟེང་
ཞེས་པ་སྔར་རྗེ་ཀརྨ་པ་སྐུ་ཕྲེང་དྲུག་པའི་སློབ་མ་དང་སྐུ་ཕྲེང་བདུན་པའི་བླ་མ་
CHC
153



བན་སྒར་འཇམ་དཔལ་བཟང་པོ་བཞུགས་ཡུལ། ཕྱིས་དགའ་ལྡན་ཕོ་བྲང་
གིས་དམག་བཟློག་ཞབས་རིམ་གཏོད་ཆེ་ཞིག་བསྒྲུབ་པར་རྒྱལ་བ་ཀརྨ་པ་སྐུ་ཕྲེང་
བཅོ་ལྔ་པ་མཁའ་ཁྱབ་རྡོ་རྗེ་ལྷ་སར་སྤྱན་འདྲེན་གྱིས་གཏོར་བཟློག་ཞབས་རིམ་
བསྒྲུབས་གནང་བ་ངེས་བསྙེས་རྟགས་འཐོན་བྱུང་བའི་གཏང་རགས་སུ་གཞུང་
གནས་ནས་མཆོད་སྙན་དོད་བསྒྲིལ་སྤམ་མཐོ་འབུལ་སྦྱོར་ཞུས་ཏེ་བན་སྒར་སྟེང་
དང་། ལྕགས་རིའི་སྟེང་གི་ཕུར་པ་ལྷ་ཁང་ཁག་གཉིས་ལ་མགོན་པོ་བ་གཏན་
སྡོད་ཀྱི་བན་སྒར་སྟེང་དུ་ཡུལ་འཁོར་སྲུང་དང་། ཕུར་པ་ལྷ་ཁང་དུ་ཕུར་པའི་
རྐང་འཕྲིན་རྒྱུན་དུ་འདོན་དགོས་པ་བཀའ་ཕེབས་ལ་བརྟེན། ལྷ་ཁང་བསྐྱར་
གསོ་དང་འབྲེལ་ཞིག་གླིང་གཏེར་བྱོན་རྒྱལ་ཆེན་ཡུལ་འཁོར་སྲུང་གི་ལྷ་ཁང་་
གསར་འཛུགས་མཛད་པར་ལྷ་ཁང་སྒོ་ཤར་ལྟ་ནང་གཡས་གཡོན་དུ་གཡབ་ཀ་བ་
རེའི་ ས་དང་། དབུས་སུ་ཡུལ་འཁོར་སྲུང་གི་ལྷ་ཁང་ཀ་བ་གཉིས་ལ་མདོ་་་
ཁྱམས་དཀར་ཕིབས་ཀ་བ་གཉིས་བཅས་ཀྱི་ནང་སྐུ་རྒྱུ་སྣ་ཚོགས་ལས་གྲུབ་པའི་སྐུ་
ཆེ་ཆུང་མང་པོ་དང༌། ཁྱད་པར་དུ་ཕྱག་ན་རྡོ་རྗེའི་རྡོ་སྐུ་སྐུམ་ཁྲུ་གང་ཙམ་བྱས་
པ་གཅིག གཏོར་སྒྲོམ་གྱི་ནང་དུ་རྒྱལ་ཆེན་བཞིའི་གཏོར་མ་དང་རྒྱལ་ཆེན་
ཡུལ་འཁོར་སྲུང་དྲག་པོར་བཞེངས་ཏེ་རྟ་ནག་པོ་ལ་ཆིབས་པ་རྡོ་ནག་ལས་གྲུབ་
པའི་སྐུ་བྱིན་ཅན་ཁྲུ་གང་བཅས་ལ་མཆོད་ཕྲེང་ཆ་ཚང་། གཞན་ཡང་རྔ་རོལ་
སོགས་མཆོད་པའི་ཡོ་བྱད་དང་རྟེན་རྫས་སྣ་ཚོགས་བཤམས་པར་རྒྱུན་དུ་མགོན་
པོ་བ་གཅིག་རྟག་བཞུགས་གནང་དགོས།
གསུམ་པ། ཀརྨ་པ་སྐུ་ཕྲེང་བཅོ་ལྔ་བའིགསེར་གདུང་
ཁང་གི་རྟེན་དང་བརྟེན་པའི་སྐོར།
ཕོ་བྲང་གི་ཤར་ཕྱོགས་སུ་རྒྱལ་མཆོག་བཅོ་ལྔ་བ་ཆེན་པོ་མཁའ་ཁྱབ་བདེ་
བའི་རྡོ་རྗེའི་སྐུ་གདུང་བཞུགས་པའི་གསེར་གདུང་གསར་པ་ཞེས་པ། སྒོ་་་
154



འཕྱོར་རྟ་བབས་རུ་མེ་པད་ཆོས་སྒོ་འབོར་ཨ་ལོང་ལྕགས་ཤན་ཚ་གསེར་བཀྲོལ་
མའི་ནང་ལྷ་ཁང་ཀ་བ་གཉིས་དང་། སྟེང་དུ་ཀ་བརྩེགས་བྱས་པའི་མདོ་ཁྱམས་
ལྕམ་གླིང་བཅས་ཀྱི་ནང་གསེར་གདུང་ཆེན་མོ་ཐོག་བརྩེགས་གཉིས་ལྷག་ཙམ་གྱི་
སྐུ་ཚད་མ་ལྷ་བབས་མཆོད་རྟེན་གྱི་རྣམ་པ་ཤིང་སྒྲོམ་རྣམས་འབྲུག་རྒྱལ་གཉིས་པ་
འཇིགས་མེད་དབང་ཕྱུག་གིས་ཕུལ་བའི་ཙན་དན་དཀར་པོ་འབའ་ཞིག་ལས་
གྲུབ་པ། བུམ་ལྟོ་དང་། སྒོ་ཁྱིམ་གསེར་སྦྱངས་རྡུངས་ལས་གྲུབ་པ། རིན་
པོ་ཆེ་སྣ་ཚོགས་ཀྱི་ཁྲ་ཚོམས་མཛེས་པ། སྒོ་ཁྱིམ་གྱི་རྩེ་མོར་གསེར་གྱི་བྱ་ཁྱུང་གི་
སྤྱི་གཙུག་ཏུ་འབྲུག་རྒྱལ་པོ་ནས་ཕུལ་བའི་རྡོ་རྗེ་ཕ་ལམ་མཐེབ་སེན་གྱི་རྒྱུ་ཙམ་
བྱས་པ་ལ་སྐར་མ་ ཤར་བ་ལྟ་བུའི་དམར་མདངས་འཕྲོ་བ་དང༌། གཟི་མིག་
དགུ་པ་དང་བཅུ་གསུམ་ལ་སོགས་པ་ནར་མོ་དང་། ཚེ་བུམ་ཅན་དང༌། པདྨ་
ཅན། ལྟག་ལོག་སོགས་གཟི་རིལ་གྱི་སྒོ་ཁྱིམ་མཐའ་འཁོར་དུ་ཕྲེང་བ་རིམ་པ་
གསུམ་ཙམ་བསྐོར་ནས་ཡོད་ པ་བཅས་རིན་ཐང་ལས་འདས་པའི་ནོར་བུའི་་་
རིགས་ཀྱིས་བརྒྱན་ཅིང་བཀོད་པ་ཁྱད་པར་འཕགས་པ་ཤིན་ཏུ་མཛེས་བརྗིད་
ཆགས་པའི་བུམ་སྒོའི་ནང་རྗེ་ཉིད་ཀྱི་འདྲ་སྐུ་རིན་པོ་ཆེ་མཐོང་བ་དོན་ལྡན་སྐུ་རྒྱུ་
རྒྱུ་དངུལ་ལས་གྲུབ་པ་དང་། བུམ་ལྟོའི་ནང་དུ་རྟེན་གསུམ་མཆོད་ཆ་དང་རིན་
པོ་ཆེའི་རིགས་ཀྱི་སྐུའི་ཉེར་སྤྱད་སོགས་གྲོལ་བ་བཞི་ལྡན། བསམ་གྱིས་མི་ཁྱབ་
པ་ བཞུགས་ པའི་ མཆོད་ སྡོང་ རིན་ པོ་ ཆེ་ ཡིད་ བཞིན་ དབང་ གི་ རྒྱལ་ པོ་ དང་།
འཁོར་ཡུག་ཏུ་སྐུ་རྒྱུ་གསེར་ཟངས་ལས་གྲུབ་པའི་རྒྱལ་བ་རྡོ་རྗེ་འཆང་ཆེན་དང་
ཀརྨ་པ་སྐུ་ཕྲེང་དང་པོ་ནས་བཅོ་ལྔ་བ་བར་གྱི་འདྲ་སྐུ་སྐུ་ཚད་མི་ཚད་ལྷག་པ་ཤ་
སྟག་དང༌། མཁའ་འགྲོ་ཆེན་མོ་ཨོ་རྒྱན་མཚོ་མོས་དགོངས་རྫོགས་སུ་བཞེངས་
པའི་རྒྱལ་མཆོག་སྐུ་ཕྲེང་བཅོ་ལྔ་བ་ཆེན་པོའི་འདྲ་སྐུ། སྐུ་རྒྱུ་རྒྱ་དངུལ་ལ་ཚ་
གསེར་སྒྲོན་པ་མི་ཚད་ཕྱེད་གཉིས་ཙམ་བྱས་པ་གཅིག་བཅས་དང་། རྟེན་ཁྲིའི་
སྟེང་དུ་རྒྱལ་མཆོག་བཅོ་ལྔ་བའི་ཐུགས་སྲས་བྱམས་པ་རིན་པོ་ཆེའི་སྐུ་གདུང་
155



གསེར་ཟངས་ལས་བྱས་པ་མི་ཚད་བརྒལ་བ་ལ་ནོར་བུའི་ཁྲ་ཚོམས་དུ་མས་མཛེས་
ཤིང་བཞུགས་སྒྲོམ་ཤེལ་གླིང་དང་བཅས་པ་ཆ་ཚང༌། མཆོད་གོང་ཕྱག་མཛོད་
བླ་མ་ནས་ཕུལ་བའི་ཞོལ་བཞུགས་འཕྲུལ་དཔར་ཅན་གྱི་རྒྱལ་བའི་བཀའ་བསྒྱུར་
ཆ་ཚང་ལ་ན་བཟའ་དང༌། གླེགས་ཤིང༌། གླེགས་ཐག གདོང་དར་ཀུན་
དགའ་ར་བ་བཅས་རང་འགྲིག ཏིང་ཁྲིའི་སྟེང་དུ་གསེར་གྱི་མེ་ཀོང་གསེར་
སྒོར་མོ་བརྒྱ་ལས་གྲུབ་པས་གཙོས་མེ་ཀོང་ཆེ་ཆུང་མང་པོ་དང་། དངུལ་གྱི་ཆུ་
ཏིང་བདུན་ཚར་ཆེ་བ་སོགས་མཆོད་ཆ་དང༌། སྤྱན་གཟིགས་བསམ་གྱི་མི་ཁྱབ་
པ་བཞུགས་ཤིང་། གཟིམ་སྒོའི་སྒོ་གཡབ་ཀྱི་སྟེང་དུ་གསེར་ཟངས་ཀྱི་གཉྫི་ར་
ཆུང་བ་གསུམ་དང་། མཐའ་འཁོར་སྤེན་བད་ལ་གསེར་ཟངས་ཀྱི་སྤེན་རྒྱུན་
བཅས་མཚར་སྡུག་ཡིད་དུ་འོང་བ་བཞུགས། །
བཞི་བ། ཕུར་པ་ལྷ་ཁང་གི་རྟེན་དང་བརྟེན་པའི་སྐོར།
ལྕགས་རིའི་ལྷོ་སྟོད་གསང་སྒོའི་སྒོ་ལྕོག་སྟེང་དུ་ཕུར་པ་ལྷ་ཁང་ནང་གཏེར་
བཏོན་མཆོག་འགྱུར་བདེ་ཆེན་གླིང་པའི་གཏེར་བྱོན་ཟབ་བདུན་ཕུར་བའི་ཡ་
རྒྱལ་གྱི་མགོན་ཁང་ནང་དུ་གསེར་ཟངས་ཀྱི་ཕུར་པ་རྡོ་རྗེ་གཞོན་ནུའི་སྐུ་མི་ཚད་
ཆེ་བ་ཙམ་དང༌། ཕུར་པའི་ཞལ་ཐང་དང་། གཏོར་སྒྲོམ་གྱི་ནང་དུ་སྒྲུབ་རྟེན་
གནམ་ལྕགས་ཀྱི་ཕུར་པ་སྤུས་ལེགས་ གཅིག་ དང༌། ཕུར་པའི་སྒྲུབ་གཏོར་
སོགས་ཆ་ཚང་། མདུན་དུ་ཆོས་ཕྲེང་སྨན་རག་ཕུད་ཕོར། རྔ་རོལ་ཌ་དྲིལ་ལ་
སོགས་པ་དང་མཆོད་རྫས་སྤྱན་གཟིགས་རང་འགྲིག མགོན་པོ་བའི་བཞུགས་
སྒྲོམ་བཅས་ཆ་ཚང་བཞུགས།
ལྔ་བ། གླིང་ག་འོག་སྤྲོ་ཁང་དར་རྒྱས་ཆོས་གླིང་
གི་རྟེན་དང་བརྟེན་པའི་སྐོར།
ཀརྨ་པ་སྐུ་ཕྲེང་བཅུ་དྲུག་པའི་སྐུ་དུས་སུ་རྒྱལ་བ་སྐུ་ཕྲེང་བཅུ་གསུམ་པ་
156



གER
ཆེན་པོའི་སྐུ་བཅར་སྤྱན་གསལ་ཐུབ་བསྟན་ཀུན་འཕེལ་ནས་ས་ཁྲ་འཆར་ཕུལ་
གྱིས་སྔར་ཡོད་སྤྲོ་ཁང་མ་ལག་ལྕགས་རི་འཁོར་ཡུག་དང་བཅས་པ་རྨང་ནས་
བཤིག་སྟེ་ཡོངས་སུ་གསར་བསྐྲུན་བསྐྱངས་པའི་གླིང་ག་འོག་སྐྱེད་ཚལ་དར་རྒྱས་
ཆོས་གླིང་གི་ལྕགས་རིའི་བྱང་དུ་ཡས་མས་ནས་བད་ཕུར་ཉིས་བརྩེགས་ཀྱི་རྟ་སོ་
རིམ་པ་ལྔ་རེ་ཞལ་གྱིས་འཛེགས་པའི་ལྡིངས་ཆའི་སྟེང་དུ་རྒྱལ་སྒོ་བྱང་བལྟ་གླང་
སྣ་བྲེ་འབྱོགས་རུ་མེ་པད་ཆོས་བད་ཕུར་དམིགས་བཅད་གསུམ་བརྩེགས་ལྕགས་
ཤན་སྒོ་འབོར་ཨ་ལུང་ཆུ་སྲིན་ཁ་སྤྲོད་འབྱར་བའི་ནང་སྤང་ལྗོངས་ལྗོན་པ་སྣ་
ཚོགས་སྟུག་པོར་འཁོར་བའི་ལྕགས་རིའི་འཁོར་ཡུག་གི་དབུས་སུ་སྤྲོ་ཁང་གློ་་
འབུར་ཟུར་དྲུག་མ་ཐོག་བརྩེགས་གཉིས་ལྡན་སྤེན་བད་ཉིས་བརྩེགས་སྤེན་རྒྱུན་
ཅན་གྱི་གཟིམ་སྒོ་ཤར་ལྟ། རྒྱ་རྡོའི་རྡོ་སྐས་པད་སྤུངས་གཟུགས་ཀྱི་སྟེང་དུ་སྒོ་
གཡབ་ཀ་བ་གཉིས་དང་། གཟིམ་སྒོ་ཉིས་ཧྲལ་རུ་མེ་པད་ཆོས་སྒོ་གླེགས་ལྕགས་
ཤན་དང་། སྒོ་འབོར་ཨ་ལུང་དངུལ་བཏིར་ཚགས་ཀྱི་ཆུ་སྲིན་ཁ་སྤྲོད་འབྱར་
བའི་ནང་། བར་ཁྱམས་ཀ་བ་གཉིས། དེའི་ལྷོར་བར་འགག་ལྕམ་གཞོགས་
རིང་མོ་ཡོད་པའི་ཤར་དུ་གཟིམ་སྒོ་ནུབ་ལྟའི་ནང་ཞལ་ཁྲ་ལྷོར་བསྟན་གྱི་གཟིམ་
ཆུང་ཀ་བ་གཅིག དེའི་མདོར་བར་འགག་རིང་མོ་ནས་ལྷོར་ལྷ་མོའི་དོ་རར་
གནང་སྦྱིན་ཕེབས་ལམ་གསང་སྒོ་རྡོ་སྐས་སེའུ་ལྔ་ཡོད་པ། དེའི་ནུབ་ཏུ་གཟིམ་
སྒོ་ཤར་ལྟའི་ནང་། ཚེ་དཔག་ལྷ་ཁང་ཞེས་པ་ཚོམས་ཆེན་ཀ་བ་བཞི་ལ་བྱང་དུ་
མཇལ་མང་ལམ་གཡས་གཡོན་དུ་སྒྲོམ་སྐས་སེའུ་གསུམ་རེའི་སྟེང་སྡེངས་ཆ་ཀ་བ་
གཉིས་ལ། སྦུག་ནས་གོང་དཀར་བདེ་ཆོས་ཡོངས་འཛིན་སྤྲུལ་སྐུས་དོ་དམ་
མཛད་དེ་བཞེངས་གནང་བའི་གསེར་ཟངས་ལས་གྲུབ་པའི་ཚེ་ལྷ་རྣམ་གསུམ་གྱི་
སྐུ་མི་ཚད་ཙམ་པ་གསུམ་གྱིས་གཙོས་སྐུ་རྟེན་བྱིན་ཅན་མང་པོ་བཞུགས་པ་དང་།
དེའི་ནུབ་ཏུ་མགོན་པོའི་གཏོར་སྒྲོམ་ལ་གཏན་གཏོར་དང་། མཆོད་ཕྲེང་ཆ་
ཚང་ཡོད་པ་དང་། རྒྱལ་ བ་ ཡས་ ཕྱིན་ གྱིས་གཙོས་པའི་བསྟན་འཛིན་སྐྱེས་་
157



འཕགས་རྣམས་ཀྱི་སྐུ་ཚེ་བསྲིང་ཕྱིར་ཚེ་སྒྲུབ་རྒྱུན་བསྲིངས་ཞུ་བའི་ཚེ་སྒྲུབ་ཀྱི་
མཆོད་གཏོར་དང་མཆོད་ཕྲེང་ཆ་ཚང་། མདུན་གྱི་དབུས་སུ་ཆོས་དབྱིངས་ཕོ་
བྲང་ནས་གདན་པའི་རྒྱ་ཤིང་བཀྲོལ་མའི་བཞུགས་ཁྲི་ཁྲི་ཆས་ཆ་ཚང་གི་གསོལ་
ལྕོག་སྟེང་དུ་ཕྱག་ཌར། ཕྱག་དྲིལ་སོགས་སྐུའི་ཉེར་སྤྱད་ཆ་ཚང་། ལྷོར་དྲུང་
འཁོར་རྣམས་གཟིགས་མོ་མཛད་ཡུལ་ཞལ་ཁྲ་ཁྲ་གླིང་བཅུ་གཉིས། དེའི་ནུབ་
ཏུ་མཇལ་མང་བཅར་ སའི་གཟིམ་སྒོ་དང་། དེར་བར་ཁྱམས་སུ་ལྷ་མོའི་
གཟིགས་འབུལ་ཁག་ལ་གནང་སྦྱིན་ཕེབས་ལམ་གཟིམ་སྒོ་ལྷོ་ལྟ་རྡོ་སྐས་སེའུ་ལྔ།
དེའི་ནུབ་ཏུ་སྒོ་ཤར་ལྟ་ གཟིམ་ཆུང་ཀ་གཅིག་མ་ཞལ་ཁྲ་གླིང་དྲུག་ལྷོ་བསྟན།
བར་ཁྱམས་ཀྱི་བྱང་དུ་སྒོ་ལྷོ་ལྟའི་ནང་གཉེར་ཚང་ཀ་བ་གཉིས་བཅས་ཤར་ནུབ་
བར་ཁྱམས་རེར་གསང་སྒོ་ཕྱོགས་གསུམ་རེ་ཡོད་པ། གཟིམ་སྒོ་ལྟེ་བའི་བར་
ཁྱམས་ཀྱི་ནུབ་ཏུ་སྒོ་ཤར་ལྟའི་ནང་སྤྲོ་ཁང་གི་མཛོད་ཁང་ལྟེ་བ་ཀ་བ་གཉིས།
དེའི་བྱུང་ནས་ཁ་ནུབ་ཏུ་བལྟས་ནས་སྟེང་འགྲོའི་སྒྲོམ་སྐས་སྐྱོགས་མོ་རིམ་པ་
གཉིས་འཛེགས་རྗེས་མདོ་ཁྱམས་ཤར་དུ་གསོལ་གཟིམ་བཞུགས་ཡུལ་བར་འགག་
སྒོ་ཐོད་རབ་གསལ་ཤར་བསྟན་ཀ་བ་གཅིག དེའི་ལྷོར་གཟིམ་སྒོ་ནུབ་ལྟ་དང་
ཞལ་ཁྲ་ཤར་ལྟའི་ནང་གཟིམ་ཆུང་ཀ་བ་གཅིག དེའི་མདོར་བར་ཁྱམས་ལྕམ་
གླིང་གཅིག་ཁྲ་མ་ལྷོར་བསྟན་གྱི་ནུབ་ཏུ་གཟིམ་སྒོ་ཤར་ལྟ་ སྒོ་ཤན་སྒོ་འབོར་་
ཐམས་ཅད་གསེར་ཟངས་ཚགས་བཀྲོལ་ ཅན་གྱི་ནང་གཟིམ་ཆུང་ཆེན་མོ་རབ་
གསལ་ཀ་བ་བཞི་ལ་ལྷོར་ཟུར་འཕྱོང་རབ་གསལ་ཤེལ་གླིང་ཆེ་བ་བཅུ་གཅིག་ལ་
གཟིགས་གདངས་དང་ཕྲོའི་སྟག་ཁྲ་ར་ལིང་མེ་ཏོག་ཚོན་ཁྲ་རིས་ཀྱིས་མཛེས་པ།
བྱང་རྒྱུད་དུ་ཆ་སྒམ་དང་རྒྱ་ནག་མཆོད་གཤོམ་བཀྲོལ་མ་གཏལ་རྒྱུགས་ནང་སྐུ་རྒྱུ་
ལི་མ་དང་། ཛོ་ཀིམ་གསེར་དངུལ་སོགས་རྩ་ཆེན་ཞེ་གཅིག་དང་། དབུས་སུ་
དབུ་ཞྭ་མཐོང་གྲོལ་རིན་པོ་ཆེའི་བཞུགས་སྒམ་བཞུགས་ཁྲི་ཟ་འོག་གི་རྟེན་ཁེབས་
རང་འགྲིག དེ་ནས་གཟིམ་སྒོའི་ཕྱིར་བྱང་དུ་བར་ཁྱམས་དང་། བར་ཁྱམས་
158



དེ་ནས་འཁོར་མར་སྟེང་འགྲོའི་ ཐེམ་སྐས་དང་། གཟིམ་སྤྱོད་དུ་འགྲོ་ལམ།
དེ་ནས་ནུབ་ཏུ་བར་ཁྱམས་གནམ་ཁྲ་ཅན་ཀ་རིང་གཅིག་གི་ས་ལ། བྱང་དུ་
གཡས་གཡོན་སྒྲོམ་སྐས་སེའུ་གསུམ་རེ་འཛེགས་པའི་སྟེང་དུ་ལྡིངས་ཆ་སྤང་ཞལ་
ཅན། སྦུག་ཏུ་གཟིམ་ཆུང་རྣམ་ཐར་སྒོ་གསུམ་ཅན་བཞུགས་སྒྲོམ་དང་གསོལ་
ལྕོག་སོགས་རང་འགྲིག དེའི་ནུབ་ཏུ་གསང་སྒོའི་ནང་བྱང་དུ་གཟིམ་སྤྱོད་
དང༌། བར་ཁྱམས་ལྕམ་ཁང་ནས་ལྷོར་གཟིམ་སྒོ་བྱང་ལྟ་ཐུགས་དམ་མགོན་
ཁང་ཀ་བ་གཅིག་ནང་མ་མགོན་མགར་གསུམ་གྱང་བཙན་སོགས་ཀྱི་ཞལ་འབག་
དང་། ཐུགས་དམ་ཡོ་ཆས་ཆ་ཚང་བཅས་དང༌། མདོ་ ཁྱམས་ནས་སྟེང་་་་
འགྲོའི་ཐེམ་སྐས་སེང་གཡབ་རང་འགྲིག་བརྒྱུད་ཕོ་བྲང་ཡང་ཐོག་ཏུ་དབུས་སུ་
གསེར་ཟངས་ཀྱི་གྷཉྫི་ར་དང་། ཟུར་བཞིར་གསེར་ཟངས་ཀྱི་རྒྱལ་མཚན་བཞི་
བཅས་རྣམས་དང་། ཕོ་བྲང་གི་ནུབ་ཏུ་སྤྱན་གཟིགས་རྨ་བྱ་སོགས་བྱ་རི་དྭགས་
སྤྲེའུ་སྣ་མང་བཞུགས་ཡུལ་རྒྱལ་སྒོ་ལྕགས་རི་ཁ་གཙང་ནང་སྤང་ལྗོངས་དང་སྤྱན་
གཟིགས་སོ་སོའི་ར་བ། བྱང་དུ་སྤྱན་གཟིགས་དོམ་བུ་འཇུག་ཡུལ་ལྕགས་ཁྲ་
ཅན་གྱི་ཁང་པའི་ནང་དོམ་དང༌། གཟིམ་ཁྱི་ཁག དེའི་འགྲམ་རྒྱལ་སྒོའི་
གཡས་ཕྱོགས་སུ་མགྲོན་གཉེར་ཁང་ཀ་བ་གཉིས་དང༌། འགག་པ་ཁང་ཀ་བ་
གཉིས། རྒྱལ་སྒོའི་ཤར་དུ་བཟོ་རིགས་ལས་ཤག་ཀ་བ་གཉིས་དང༌། དེའི་
འགྲམ་ཤར་དུ་གསོལ་ཐབ་ཀ་བ་གསུམ་དང་། དེའི་ཤར་དུ་སྐུ་ཆས་འཇུག་ཡུལ་
ཤོད་ཀ་གཉིས་ལྕམ་ཁང་དང་། རྡོ་སྐས་བརྒྱུད་སྟེང་དུ་ཕྱག་མཛོད་བཞུགས་
ཡུལ་གཟིམ་ཆུང་ཀ་བ་གཉིས་དང་། མདོར་ཞབས་ཕྱི་ཁང་ཀ་གཅིག་བཅས་
དང༌། “ སྤྲོ་ཁང་གི་ ཤར་དུ་ཀླུ་མཁར་ཤིན་ཏུ་གཉེན་པ་ལ་རྒྱལ་མཚན་དར་་་་
སྤུངས་ཀྱིས་བརྒྱན་པ་ཞིག་དང་། ལྷོའི་ཞལ་དཀར་འོག་ཏུ་ལྷ་མོའི་དཀར་ཞལ་
མཐིལ་སྤང་གཤོང་གྲུ་བཞི་ལག་མཐིལ་ལྟར་སྙོམ་པའི་དབུས་སུ་སྦེ་ལར་ས་ཡིས་
བསྐྲུན་པའི་མེ་ཏོག་སྒྲིགས་ས་གྲུ་བཞི་པ་དབུས་སུ་ལྕང་དར་སྒྲོན་སའི་ལྗོན་ཤིང་
159



རང་གྲུབ་ལ་རྡོ་ཀ་མ་རུ་པའི་སྟག་ཁྲ་བཀྲོལ་མས་བསྐོར་བ། ལྷོར་ལྕགས་རིའི་
ནང་དུ་སྦི་ལར་ས་ལས་བསྐྲུན་པའི་ཆབ་རྫིང་ཁང་བཅས་ཡོད་ཅིང༌། བཞུགས་
གླིང་ལྕགས་རི་མུ་ཁྱུད་ཤིང་བཟང་བད་ཕུར་པུ་ཤུ་ཅན་ལ་ཕྱོགས་གསུམ་དུ་སྒོ་
གསུམ་ཡོད་པའི་མདོ་སྦུག་ ཐམས་ ཅད་སྤང་ལྗོང་ལྗོན་ཤིང་འཁྲིགས་པའི་སྐྱེད་
ཚལ་ལ་ལྷོ་དངུལ་ཐམ་ཕུ་ནས་བབས་པའི་བཞུགས་གླིང་གི་དཀྱིལ་ནས་མར་ཡུར་
བར་རྫ་ཆུ་བསིལ་མ་དྭངས་གཙང་ལྷུང་ལྷུང་དུ་འབབ་པའི་གཡས་གཡོན་ནེའུ་
གསིང་མེ་ཏོག་སྣ་ཚོགས་ཀྱི་དྲི་ངད་ལྡང་བ་བཅས་སྐྱེད་མོས་ཚལ་འདི་དག་ཤིན་
ཏུ་སྤྲོ་ཞིང་དབེན་ལ་བག་ཕེབས་པ། ལྕགས་རིའི་ཤར་སྒོའི་ཕྱིར་གླིང་སྲུང་བའི་
སྡོད་ཁང་མདོ་སྦུག་ཕྱུགས་ར་སོགས་གང་འཚམས་ཆ་ཚང་ཡོད་པ་བཅས་རྣམས།
དེ་ལྟར་མཚུར་ཕུ་དགོན་སྒར་ཆེན་འཛམ་གླིང་རྒྱུན་འདིའི་ཕོ་བྲང་གཙུག་
ལག་ཁང་གཙོ་བོར་གྱུར་པའི་གླིང་གི་ལྕགས་རིའི་ཕྱི་ནང་འཁོར་ར་འཁོར་ཡུག་གི་
གནས་ལུགས་ཆགས་ཚུལ་ཇི་ལྟར་ཡིན་མིན་རགས་རིམ་གནད་བསྡུས་ཀྱིས་ཞུ་ན།
གྷནྡྷོ་ལའི་སྐུ་རྒྱབ་ཏུ་སྒར་གྱི་མཆོད་ཁང་གོང་མ་ཞེས་པ་བར་ལམ་ནས་རྒྱལ་ཚབ་
གོ་ཤི་སྤྲུལ་པའི་སྐུར་ཟུར་བཅད་ཀྱིས་བསྩལ་བའི་མཆོད་གོང་རྒྱལ་ཚབ་བླ་བྲང་
དང་། དེའི་སྐུ་རྒྱབ་ཀྱི་སྐོར་ལམ་དབུས་སུ་རྗེ་དུས་གསུམ་མཁྱེན་པ་དགུང་
གྲངས་50པ་རབ་བྱུང་གསུམ་པའི་ས་ཡོས (1159)ལོར་གནས་ས་འདིར་ཐོག་
མར་ཞབས་ཀྱིས་བཅག་ནས་ས་བདག་ལས་ ས་ སློང་དང༌། གཞི་བདག་ལ་་་
གཏོར་བསྔོ། ས་གཞི་བྱིན་གྱིས་བརླབས་པ་སོགས་གདན་ས་འདིའི་ལྟ་གོན་
མཛད་དུས་ཀྱི་བཞུགས་གནས་གཟིམ་སྤྱིལ་ཆུང་ངུ་ཞིག་དང་། སྐོར་ལམ་ནས་
བྱང་དུ་ཅུང་ཟད་འཛེགས་པ་ལ་བཀའ་སྲུང་ཇོ་བོ་སྔགས་ཀྱི་བདག་པོའི་བསྟི་
གནས་ཕ་ཝང་རུས་སྦལ་གཟུགས་གདན་ ས་འདིའི་བྱང་གི་ཕྱོགས་སྲུང་ཡིན་་་་
པའང་གོང་མ་རྣམས་ཀྱིས་གསུངས་ཤིང༌། དེའི་ཞབས་ནས་རྗེ་རང་བྱུང་རྡོ་རྗེ་
ལ་ཀླུ་རྒྱལ་སྔགས་བདག་གིས་ཕུལ་བའི་སྒྲུབ་ཆུ་ཆུ་མིག་དྭངས་ཤིང་བསིལ་བ་ཞིག་
160



དང་། འགྲམ་དུ་རྗེ་ཉིད་ཀྱིས་ཤིང་ཐུར་སྐམ་པོ་ཞིག་ཕྱག་དལ་གྱིས་བཙུགས་
པར་མཛད་པ་ལ་ཡལ་ག་ལོ་འདབས་འཕེལ་བར་གྲགས་པའི་ལྗོན་པ་ཤིན་ཏུ་ཆེ་
བ་གཅིག་བཅས་ཡོད། བྱང་རྒྱབ་རི་གཡའ་བྲག་ཤིན་ཏུ་མཐོ་བ་ལ་དཔལ་བདེ་
མཆོག་འཁོར་ལོའི་ཕོ་བྲང་དང་། དབྱིབས་ནི་ཐུགས་རྗེ་ཆེན་པོའི་རང་བྱོན་ལ་
དབུ་རྩེ་གོང་འོག་གཉིས་ཡོད་པ། རྒྱབ་རིའི་མགུལ་དུ་སྐེད་སྐབས་གསེར་ག་
བདུན་པས་བཅིང་འདྲའི་རི་སྐོར་བྱང་ཆུབ་ཐར་ལམ་དུ་དཔལ་གྱི་རི་ཁྲོད་པདྨ་
ཁྱུང་རྫོང་དང་། སྒྲུབ་གྲྭ་ཆེན་མོ་ཡིད་འོངས་བསམ་གཏན་གླིང་། རི་ཁྲོད་སྤྱི་
ཁང་ཆེན་མོ་སོགས་སྒྲུབ་ཁང་ཁག་བསྟར་ལ་བཞུགས་པ་དང༌། རྒྱབ་རིའི་ཤར་
ནུབ་རྒྱབ་བཅས་པར་སྔར་མཚམས་པ་བརྒྱ་སྐོར་བྱུང་བ་རྣམས་ཀྱི་སྒྲུབ་ཁང་བྲག་
སྐྱིབས་དང་གཡམ་སྤྱིལ་སོགས་ཡོད་པ། ཕོ་བྲང་གི་བྱང་ཤར་དུ་བཀྲ་ཤིས་་
འཁྱིལ་བ་ཞེས་པའི་མཆོད་གོང་བླ་བྲང་གི་གྲྭ་ཤག་ཐོག་བརྩེགས་ཅན་བསྟར་པ་
ཡུག་རིང་ཁག་གཅིག་གི་སྒོ་དང་སྒེའུ་ཁུང་རྣམས་ཐང་ག་གཤམས་པ་ལྟར་བཀྲ་
ལམ་མེར་ཡོད་པ། གྷནྡྷོ་ལའི་ཤར་དུ་དེ་སྔ་རྒྱལ་ཚབ་གོ་ཤིའི་སྤྲུལ་པའི་སྐུ་་
མཆོད་ཁང་གོང་དུ་གནས་སྤོས་མ་མཛད་གོང་དུ་བཞུགས་ཡུལ་འོད་ཟེར་གླིང་བླ་
བྲང་ཐོག་བརྩེགས་གསུམ་ལྡན་ར་བསྐོར་དང་བཅས་པ། དེའི་ཤར་གྱི་གླིང་
གསེབ་ཏུ་གཞིས་པ་གྲྭ་ཚང་གིས་འཛིན་སྐྱོང་བྱེད་པའི་བསྐང་བ་ཁང་གི་མགོན་
ཁང་། གྷནྡྷོ་ལའི་ཤར་ལྷོར་འཇང་ས་ཐམ་རྒྱལ་པོ་བསོད་ནམས་རབ་བརྟན་
སོགས་རྒྱལ་པོ་རིམ་པ་ནས་རྗེ་ཀརྨ་པ་སྐུ་ཕྲེང་གསུམ་པ་ནས་བཅུ་པའི་བར་རྒྱལ་
པོའི་དབུ་བླར་བཀུར་ཏེ་གསང་སྔགས་ཀྱི་དབང་བཀའ་ལུང་ཁྲིད་ཇི་སྙེད་ཞུས་
ཤིང་། ལྷག་པར་རྗེ་བརྒྱད་པ་དང་བཅུ་པའི་སྐུ་དུས་སུ་འཇང་ཡུལ་དུ་སྤྱན་
དྲངས་ཏེ་ས་ཆ་དང་མི་སྡེ་མང་པོ་ཕུལ་ནས་དགོན་པ་འདེབས་པར་ཞུས་ཤིང་
དགོན་པ་མང་པོ་ཕྱག་བཏབ་སྟེ་དགེ་འདུན་གྱི་སྡེ་དང་བླ་མ་སོགས་བསྐོ་འཇའ་
བསྩལ། གདན་ས་འདིར་ཡང་གྲྭ་རྒྱུན་གསུམ་བརྒྱ་སྐོར་བཏང་ཆོག་པའི་་་༌་
161



གནང་བ་ཞུས་པ་དེ་ནས་བཟུང་འཇང་པའི་གྲྭ་རྒྱུན་ཟམ་མི་ཆད་པར་རྫོང་བ་
བྱས་པའི་གྲྭ་ཤག་ཁེ་གཙང་ཐོག་བརྩེགས་ཅན་འཇང་ཁང་སེར་པོ་ཞེས་དམིགས་
བསལ་གྱི་གྲྭ་ཤག་དང༌། དེའི་ ཤར་ལྷོར་རྗེ་ཀརྨ་པ་སྐུ་ཕྲེང་རིམ་ པའི་ ཡབ་
གཞིས་བཞུགས་ཡུལ་ཐོག་བརྩེགས་ཅན་ཆིབས་ར་དང་མཛོ་མོ་ར་བ་ཡན་མ་ལག་
ཆ་ཚང་ཡོད་པ། དེའི་ལྷོར་ལྕགས་རིའི་སྟེང་དུ་རྡོ་རྗེ་ཕུར་པའི་ལྷ་ཁང་དང་།
ལྷོ་ཕྱོགས་སུ་དགོན་པ་ལྟེ་བའི་རྒྱལ་སྒོ་དབུས་མ་དང་། གྷནྡྷོ་ལའི་ལྷོ་ནུབ་་་
ཕྱོགས་ སུ་ དཔལ་ལྡན་ཟུར་རི་གྲྭ་ཚང་གི་གཙུག་ལག་ཁང་ ཐོག་ བརྩེགས་ཅན།
ཕོ་བྲང་གི་ནུབ་ཏུ་རྗེ་དཔའ་བོ་སྐུ་ཕྲེང་རིམ་པའི་གཟིམ་ཤག་བདེ་ཆེན་ཕོ་བྲང་
ཤག་འཁོར་མ་ལག་ཐོག་བརྩེགས་ཅན། དེའི་ནུབ་ཏུ་མཚུར་ཕུ་གཞིས་པ་གྲྭ་
ཚང་གི་གཙུག་ལག་ཁང་ཐོག་བརྩེགས་ཅན་བླ་གཡེར་དང་བཅས་པ། ནུབ་
བྱང་རྒྱབ་རིའི་ལོགས་སུ་མཚུར་ཕུའི་གཞི་བདག་གྱང་ལྷ་བཙན་པོའི་སྐུ་མཁར་
དང་། རྣམ་སྲས་མདུང་དམར་གྱི་རང་བྱོན་བྲག་དམར་མདུང་རྩེ་ ཅན་གྱི་
བརྟེན་མཁར་བཅས་ཡོད་པ་དང་། ཕོ་བྲང་གཙུག་ལག་ཁང་གི་ནུབ་ཕྱོགས་
དང་། མང་ཆེ་བ་ཤར་ཕྱོགས་ནས་འཁོར་བའི་ཡངས་ཅན་སྦུག་རིལ་ཚང་གི་གྲ་
ཤག་དང༌། སྣ་མཁར་བདེ་ཆེན་པའི་གྲྭ་ཤག སྣ་མཁར་བསམ་གྲུབ་ཁང་
གསར་པའི་གྲྭ་ཤག མཚུར་ཞོལ་སེར་ཁང་པའི་གྲྭ་ཤག་བཅས་དེ་སྔ་མཚུར་
ཕུའི་ཤག་ཆེན་བཞིར་གྲགས་པ་ཐོག་བརྩེགས་ཅན་རབ་གསལ་དང་། ཚོམས་
ཆེན་མཛོད་ཁང་མདོ་ཁྱམས་རྟ་ར་སོགས་ཆ་ཚང་ཡོད་པ་རྣམས་ཀྱིས་དབུས་གཞུ་
རིན་ཆེན་གླིང་གི་གྲྭ་ཤག་དང་། གནམ་གང་ཤག་ལ་སོགས་པའི་གྲྭ་ཤག་ཆེ་བ་
མང་པོ་དང་། བླ་བྲང་ཁག་གཉིས་ཀྱི་ཕྱག་མཛོད་སོགས་ལས་སྣེ་སེར་མོ་བ་
རིམ་པའི་གཟིམ་ཤག་ཁག་སོགས་ཤག་ཆེན་མང་ལ་རགས་པ་བཅས་ཁྱོན་གྲྭ་ཤག་
ཆེ་ཆུང་བརྒྱ་དང་སུམ་ ཅུ་ སྐོར་ གྱིས་ཡོངས་ སུ་ བསྐོར་ བའི་ གླིང་གསེབ་ དང་།
དགོན་གྱི་ལྕགས་རིའི་ཕྱིར་ཤར་ཕྱོགས་སུ་ཀུན་དགའ་བདེ་གླིང་ནས། སེར་
162



ཁང་པ་ཡན་དུ་ཞོལ་ཁྱིམ་ཚོ་ཁག་བཞི་དང་ཆུ་སྐོར་གསུམ། བ་བོང་ཟམ་པ་
ནས་མགོན་པོ་ཐ་གདོང་ཞེས་པ་དྲག་ལོགས་རྟ་མགྲིན་རྡོ་རྗེ་སྲིན་པོ་ཡབ་ཡུམ་
དང་མགོན་པོའི་རང་བྱོན་ཡོད་པ་བརྒྱུད་སྔར་ས་རིང་ཟམ་ཁ་ཞེས་པའི་རྡོ་ཕ་
ཝང་ཞིག་ལ་རྗེ་ཀརྨ་པཀྴིས་ཏིང་འཛིན་གཏད་པ་ལ་གསོལ་བ་བཏབ་སྟེ་འཁྲུས་
ཆབ་གསོལ་བ་བཏུང་ན་ལས་ཉོན་སྡིག་སྒྲིབ་ནད་གདོན་སྨྱོ་འབོག་ཐམས་ཅད་ཞི་
བར་གསུངས་པའི་རྡོ་བ་ནས་བཞུགས་གླིང་འོག་མ་སྤྲོ་ཁང་དར་རྒྱས་ཆོས་གླིང་གི་
ཕོ་བྲང་དང་། གདན་ས་འདིའི་ཤར་གྱི་ཕྱོགས་སྲུང་རྒྱ་སྟག་ཁྲ་བོར་གསུངས་པ་
ཕྱག་འཚལ་སྤང་ཁའི་རྒྱ་ལམ་ཁྲ་བོ་ཡན་བཅས་དང་། ལྷོ་ཕྱོགས་སུ་རྗེ་ཀརྨ་པ་
སྐུ་ཕྲེང་བདུན་པའི་སྐུ་དུས་དགེ་འདུན་རྣམས་ལ་ཚད་མའི་རིག་གཞུང་གི་འཆད་
ཉན་དར་རྒྱས་སུ་མཛད་པའི་སྐབས་ཀྱི་བགྲོ་གླེང་མཛད་སའི་ཆོས་ར་སྒང་ཞེས་
པར་བར་ལམ་ཞིག་ནས་ཞོལ་མིའི་གྲོང་ཚོ་ཆགས་པ་དང་། དེའི་ལྷོར་ནུབ་ནས་
ཤར་དུ་རྦ་རླབས་མཁའ་ལ་འཕྱོ་ཞིང་ཁྱག་འཁྱོག་ཏུ་འབབ་པའི་གཞུང་ཆུ་ཤེལ་
ལྟར་དྭངས་ཤིང་རོ་མངར་བ། གདན་ས་འདིའི་ལྷོ་ཡི་ཕྱོགས་སྲུང་གཡུ་འབྲུག་
སྔོན་མོ་ཐུར་དུ་འབབ་པར་གསུངས་པ། དེའི་ཕ་རོལ་གྱི་ནགས་རི་ལ་བྲག་རི་
སྒྲོལ་མ་དང་། . ཐུབ་པ་རིས་དྲུག དུང་དཀར་བཅས་དང༌། སྤང་ལ་་་་་
གསེར་ཉ་དང་། གསེར་འབྲུག་སོགས་ཀྱི་གཟུགས་བརྙན་རང་བྱོན་ཡོད་པའི་
ལྡེབས་སུ་གོས་སྐུ་གཤམས་སའི་རྡོ་སྐས་སིའུ་ཅན་འདབས་སུ་མཆོད་འབུལ་གྱི་ར་
བ་བཅས་ལ་ལྕགས་རི་རྟ་སོ་མ་འཁོར་ཡུག་ཏུ་བསྐོར་བ་བཅས་ཡོད། རྒྱལ་སྒོའི་
ཕྱིའི་ནུབ་ཏུ་མཁར་ནག་གླིང་གའི་ནང་རྗེ་ཀརྨ་པཀྴིར་ཀླུ་རྒྱལ་མཁར་ནག་རྡོ་རྗེ་
རྒྱལ་པོས་ཕུལ་བའི་ཆུ་མིག་ལུ་མ་ཇོ་ཆུ་རྐ་གཅིག་ལྷག་ཙམ་དབྱར་དགུན་མེད་
པར་འབབ་པ་ལ་ཆབ་རོམ་གྱིས་མགོས་པ་དང་། མཁར་ནག་གི་བརྟེན་མཁར་
བཅས་ཡོད་པ། ལྕགས་རིའི་ལྷོ་ནུབ་ཕྱོགས་སུ་ལྷོ་སྒོའི་རྒྱབ་ནས་སོག་སྒང་མན་
རྡོ་སྐས་གོང་འོག་སོགས་ཞོལ་མིའི་དུད་ཚང་བསྟར་ལ་ཆགས་པ་ལ་ཆུ་འཁོར་
163



གཅིག་བཅས་ཡོད། གླིང་གི་ནུབ་ཕྱོགས་སུ་ཆུ་འགོ་ལྟོག་ཅེས་པ་གཞུང་ཆུའི་
ཁུག་པ་ཅིག་ལ་རི་ཁྲོད་ཆེན་མོའི་བུག་པ་ཅིག་ནས་སྒོམ་ཆེན་རྣམས་ཀྱི་གཏུམས་
མོ་བདེ་དྲོད་ཀྱི་གཟི་འོད་འཕྲོད་པར་གྲགས་པའི་དགུན་སྒང་ཆེན་དུའང་ཆུ་་
འཁྱག་མི་འབྱུང་བ་རྩེ་གསོལ་ ཐབས་ཆེན་མོའི་ གསོལ་ཆུ་ལེན་ས་ལྟེ་བ་དང༌།
བྲག་རི་རྒྱལ་བ་རིགས་ལྔའི་རང་ཁྱོན་ཡོད་པའི་ཞོལ་དུ་མ་ཎི་རྡོ་བརྐོ་བ་དང༌།
རྡོག་མཁན་པ་སོགས་ཕྱོགས་ནས་ཡོང་བའི་ཞོལ་མི་སྦྲ་གུར་བ་འགའ་ཞིག་དང༌།
དེའི་འགྲམ་ནུབ་ཀྱི་ཕྱོགས་སྲུང་ཕ་ཝང་ཞིག་གི་སྟེང་དུ་བྱ་དམར་པོའི་རང་བྱོན་
ཡོད་པ་དང་། དེའི་ལྟག་ལ་རྒྱལ་བ་བྱམས་པས་ལྷ་ཆེན་ལ་རབ་གནས་མཛད་
སྐབས་ཀྱི་བཞུགས་ཁྲི། དེ་ནས་བཞུགས་གླིང་གོང་མ་དང་། རྒྱལ་དབང་སྐུ་
ཕྲེང་རིམ་པའི་འཁྲུངས་ལྷ་གསོལ་སའི་བརྟེན་མཁར་ཁག་གཉིས་བཅས་དང༌།
དབུས་རིའི་བྲག་ལོགས་ནས་ཞལ་ཤར་གཟིགས་ཀྱི་རྒྱལ་བ་བྱམས་པའི་རང་བྱོན།
དེའི་འོག་གཡས་ཕྱོགས་སུ་རྗེ་ཀརྨ་པའི་ཡང་སྲིད་གདན་ཞུ་དང་། ཕྱོགས་་
ཕེབས་སྐབས་ཀྱི་བཞུགས་སྒར་དབུ་གུར་སྒར་སྒྲིག་གི་སྟ་གོན་ཞུ་སའི་སྒར་སའི་
སྒང་ཞེས་པ་སྤང་ལྗོངས་ཡངས་པ་དང་། དེའི་ཕུར་གཡས་གཡོན་ལུང་ལག་
མང་ པོར་ བཛ་ སྟག་ དིལ་ དང༌ གྱུར་ པ་ གངས་ པ། མི་ ཉག་ རྟོགས་ ལྡན།
རྟོགས་ལྡན་གྲགས་སེང་སོགས་རྗེ་ཀརྨ་པའི་བུ་སློབ་རྫུ་ཕུལ་ཅན་མང་པོའི་སྒྲུབ་
ཕུག་དང་། ལྷོར་ཆུ་ཤུར་ཟད་དང་། ནུབ་ཡངས་ཅན་ངོས་འགྲོ་སའི་གསང་
ལ་ཁག་གཉིས་བཅས་ཡོད། རྒྱལ་བ་བྱམས་པའི་གཡོན་ཕྱོགས་སུ་ཅུང་ཟད་
གྱེན་དུ་འཕགས་པའི་ལྡིངས་ཁར་མཚུར་ཕུའི་དུར་ཁྲོད་རྔམས་བརྗིད་རོལ་བ་
བཅས་བཞུགས་ཤིང་། དེའི་ཕུ་གཡས་གཡོན་ལུང་ལག་མང་པོ་དང་དཀྱིལ་རྒྱུ་
ལམ་བརྒྱུད་ནུབ་ཐད་ཀར་མཚུར་ཕུ་ལ་རྒན་བརྒྱུད་ཡངས་པ་ཅན་དང༌། གཞུ་
སྙེ། བསིལ་བུ་ལ་དང་ཤོག་དགུ་ལ་བརྒྱུད་གྱུར་དང་འོད་ཡུག་སོགས་གཙང་
ཕྱོགས་སུ་འགྲོ་ལམ་བཅས་ཡོད། དུར་ཁྲོད་ཀྱི་ཤར་ནས་རྒྱབ་རིར་འཁྱུད་དེ་
164



བྱང་གི་རི་སྐོར་གྱི་སེག་ལམ་བརྒྱུད་རི་ཁྲོད་ཀྱི་སྒྲུབ་ཁང་ཁག་དང་། རི་ཞོལ་དུ་
བན་སྒར་སྡིང་གི་ ལྷ་ཁང་སེར་པོར་སྔར་བན་སྒར་འཇམ་དཔལ་བཟང་པོའི་་
བཞུགས་ཡུལ་ཕྱིས་གཞུང་གི་བཀའ་ལྟར་བཙུགས་པའི་རྣམ་སྲས་དྲག་པོའི་་་
དམག་བཟློག་ལྷ་ཁང༌། ལྕགས་རིའི་བྱང་ཤར་གྱི་རི་ལྡེབས་སུ་རྗེ་ཀརྨ་པཀྵིའི་སྐུ་
དུས་བྱང་ཤར་མུ་ལེ་མཐིང་གི་རྒྱུ་མཚོ་ནས་དཔལ་ལྡན་ལྷ་མོ་འཁོར་བཅས་གདན་
ས་འདིར་ཆེད་དུ་ལྷགས་ནས་ཀརྨའི་བསྟན་པ་མུར་ཐུག་གི་བར་སྲུང་བར་ཁས་
བླངས་ཤིང་དམ་བཅས་འུར་ཆོམ་གྱི་སྒྲ་ཆེན་པོ་དང་བཅས་གནས་འདིར་སྐྱས་སྤོ་
བ་ལྟར་གཟིགས་སྣང་དུ་བྱུང་བ་ལ་སྲས་མཁར་གཏོད་པར་མཛད་པའི་དཔལ་
ལྡན་ལྷ་མོའི་སྐུ་མཁར་དང་། དེའི་འགྲམ་དུ་ཡོངས་འདུའི་ཤིང་དུ་གྲགས་པའི་
ཤུག་པའི་ལྗོན་པ་ཤིན་ཏུ་ཆེ་བ་བཅས་ཡོད། དེའི་གོང་དུ་དམར་པོའི་རི་ལྡེབས་
ཀི་ལིའི་བསྟི་གནས་སུ་རྟ་མགྲིན་རྡོ་རྗེ་སྲིན་པོའི་རང་བྱོན་བཞུགས་པའི་རྟ་མགྲིན་
ལྷ་ཁང་བཅས་དང༌། གཞན་ཡང་གནས་མཆོག་འདིའི་རི་ཀླུང་ས་རྡོ་རི་བྲག་
ཐམས་ཅད་ལ་སྐུ་གསུང་ཐུགས་ཀྱི་རང་བྱོན་གོ་མཚམས་མེད་པར་བཞུགས་པ་
སོགས་སངས་རྒྱས་གྲུབ་ཐོབ་མང་པོས་གསུངས་ཤིང་། མདོར་ན་མཚུར་ཕུའི་
གདན་ས་འདི་དག་མདའ་ནས་བསྟས་ན་ཕུ་འདྲ་བ་དང་། ཕུ་ནས་བལྟས་ན་
མདའ་འདྲ་བའི་ཡུལ་ལུང་བཀའ་རྒྱུད་གོང་མའི་བཞེད་སྲོལ་ལྟར་རྒྱབ་རི་གཡའ་
བྲག་དང་། མདུན་རི་ནགས་ཁྲོད་ཀྱི་བར་དུ་ཆགས་ཡོད་པ་བཅས་རྒྱལ་བའི་
ལུང་དང་། རང་གི་ཡིད་ཡུལ་གྱི་སྦོམ་འཆར་རྣམས་སླར་གཟིགས་པ་པོས་རང་
བྱུང་འཁོར་ཡུག་གི་ཡུལ་བཀོད་རྣམས་ལམ་རོབ་བདེ་བླག་ཏུ་མཁྱེན་མཚོ་་་་
འཆར་སླ་བའི་ཆེད་དུ་མདོར་སྟབས་སུ་བཀོད་པ་བཅས་སོ། ། ། །
165



ལེའུ་གཉིས་པ། སྒར་ཆེན་གཞུང་དང་། གཞིས་པ་གྲྭ་ཚང་།
དཔལ་ལྡན་ཟུར་རི་བ་བཅས་མ་ལག་གི་ལོ་འཁོར་སྒྲུབ་
མཆོད་ཁག་དང་། གར་འཆམ། དར་ཆེན་སྐུ་བཞེང་།
སྲུང་མའི་རྟེན་འཛུགས། གོས་སྐུ་ཞལ་འབྱེད། །
དབུ་ཞྭ་སྒྲོན་བཞེས། དབྱར་གསེང་ཞོ་
སྟོན་སོགས་ཆོས་ལུགས་མཛད་ཆེན་
ཁག་གི་བྱ་རིམ་སྐོར་ལས།
ས་བཅད་དང་པོ། ཧོར་ཟླ་བཅུ་པ་ནས། ཧོར་ཟླ་བཅུ་གཉིས་པ་
བར་གྱི་མཚུར་ཕུ་སྒར་ཆེན་གྱི་སྒྲུབ་མཆོད་ཁག་དང་། གར་
འཆམ་སོགས་ཆོས་ལུགས་མཛད་ཆེན་ཁགགི་བྱ་རིམ།
ཧོར་ཟླ་བཅུ་པ། ལོ་ལྟར་ཧོར་ཟླ་བཅུ་པའི་ཚེས་བཅུ་བཞིའི་ཉིན་་
གཞིས་འཁོར་གཉེན་འཕྲད་སོགས་སྒེར་དོན་ཕྱོགས་ཕེབས་ཀྱི་དགེ་འདུན་ཐམས་
ཅད་གདན་སར་གཞིས་བྱེས་རུབ་འཛོམས་ཀྱིས་དབྱར་གསེང་གི་དགོངས་འཛིན་
རྣམས་དགེ་བསྐོས་ལ་ཕྱིར་འབུལ་གྱིས་འབྱོར་ཚེས་ཞུ་དགོས་པ་དང་། ཚེས་ ་
བཅོ་ལྔ་ཉིན་གྱི་གཞོགས་པར་དགེ་སློང་གི་དགེ་འདུན་རྣམས་འདུ་ཁང་དུ་གསོ་
སྦྱོང་མཛད་དེ་སློབ་དཔོན་གྱིས་མདོ་གསུངས་དགོས། ཚེས་བཅུ་དྲུག་དང་
ཚེས་བཅུ་བདུན་ཉིན་གཉིས་རིང་འདུ་ཁང་དུ་མཆོད་རྫས་དང་། དགེ་དཔོན་
གཡོག་གསུམ་ནས་གྲང་གསེར་ལེབས་བྲིས་ཀྱི་སངས་རྒྱས་སྟོང་སྐུའི་རྒྱུན་ཐང་
སོགས་འགྲེམ་གཤོམས་ཐོག་གཏོར་གཞི་ཚད་མ་ལ་ཕག་མོའི་བདག་བསྐྱེད་དང༌།
166



མགོན་པོའི་མཚལ་འབྲིང༌ (གོང་མ་རྣམས་ཀྱིས་ཕྱག་དཔེ་ལ་མཚལ་རྟགས་་་་
བཀོད་གནང་བ་ལ་ཟེར)བཅས་གསུང་རྒྱུ་དང༌། ཚེས་བཅོ་བརྒྱད་དང་བཅུ་
དགུར་གཏོར་གཞི་དངོས་ ཉིན་གཉིས་ལ་ཕག་མོའི་བདག་བསྐྱེད་བསྲངས་ཏེ་
མགོན་པོའི་བསྐང་གསོ་དང་། ལྷ་མགྲོན་རྒྱས་པ་བཅས་ཆ་ཚང་གསུངས་་་་
དགོས། དེ་རྗེས་དགུན་གྱི་ཉི་ལྡོག་སྔ་ཕྱིར་དཔག་པའི་ཉི་ལྡོག་ལ་མགོན་པོ་ཕྱག་
བཞི་པའི་སྒོ་ནས་གཏོར་རྒྱག་དང་། དེ་མིན་ཀར་གླིང་ཞི་ཁྲོ་གང་རུང་ནས་
དབུ་འཛུགས་ཀྱིས་སྒྲུབ་མཆོད་ཁག་གི་ རྒྱུན་ཚོགས་མུ་མཐུད་འཚོགས་དགོས་
པར། ཉི་ལྡོག་མ་རན་ན་ཐོག་མར་ཀར་གླིང་ཞི་ཁྲོ་སྔོན་དུ་འཚོགས་དགོས་ལ་
ཀར་གླིང་ཞི་ཁྲོ་ལ་འདུ་ཁང་དུ་མཆོད་གཞི་མཆོད་སྒྲོམ་བང་རིམ་བཞི་པ་དང་།
དེའི་དབུས་སུ་ཞི་ཁྲོའི་གདིང་དཀྱིལ་དང༌། དེའི་སྟེང་དུ་ལྕགས་ཀྱི་རྐང་གསུམ་
ལྷུ་མ་གསེར་ཚགས་ཅན་གྱི་སྟེང་དུ་ཟངས་ཀྱི་གཙོ་འབུམ་ཆེ་བ་དང་། དེའི་
སྟེང་དུ་ཟངས་ཀྱི་ལས་བུམ་དངུལ་གྱི་ཁ་བརྒྱན་ཅན། དེའི་སྟེང་དུ་སླར་ཡང་
རྐང་གསུམ་གོང་མཚུངས་གཅིག་བརྩེགས་པའི་སྟེང་དུ་ཞི་ཁྲོའི་གཙོ་གཏོར་་་་་
བཞུགས་པ་བཅས་བང་རིམ་དང་པོ་དང་། བང་རིམ་གཉིས་པའི་ཕྱོགས་་་་
བཞིར་བསྐོར་བའི་སྨན་རག་གཏོར་གསུམ་བརྒྱ་ཚར་རེ། བང་རིམ་གསུམ་པ་
ལ་མེ་ཏོག་བདུག་སྤོས་ཡོན་ཆབ་བཅས་བརྒྱ་ཚར་རེ། བང་རིམ་བཞི་པ་ལ་ཞལ་
ཟས་དང༌། མར་མེ། ཚོགས་འཁོར་བཅས་བརྒྱ་ཚར་རེ་དང་། དཀྱིལ་
འཁོར་གྱི་ཞབས་སུ་མདུན་ལྕོག་སྟེང་དུ་སྨན་རག་གཏོར་གསུམ་དང་། ཉེར་
མཆོད་ཕྲེང་ཚར་གཅིག་བཅས་དང་། སྤྱན་གཟིགས་ལ་བང་རིམ་དང་པོའི་
ཟུར་བཞིར་ཟ་འོག་གི་རྒྱལ་མཚན་བཞི། བང་རིམ་གཉིས་པའི་ཟུར་བཞིར་
འཕན་བཞི། བང་རིམ་གསུམ་པའི་ཟུར་བཞིར་ཕྱེ་ཕུར་བཞི། བང་རིམ་བཞི་
པའི་ཟུར་བཞིར་ཡང་བསྐྱར་འཕན་བཞི་བཅས་ལ་དངུལ་གྱི་དབུ་ཏོག་དང་ཡུ་
བའི་ཨང་ཀྱུ་རྣམས་རྒྱུ་དངུལ་གསེར་ཚགས་འབའ་ཞིག་ལས་གྲུབ་པ། དཀྱིལ་
_167



འཁོར་གྱི་དབུ་ཀླད་དུ་ཙཀ་གདུགས་རིམ་པ་གསུམ་ལ་གོས་ཆེན་གྱི་གོང་གཤམ་
དང༌། ལྕེ་བརྩེགས་བཅས་ལྡན་པར། ཙག་ལི་རྣམས་ལ་ཞི་ཁྲོའི་ལྷ་ཚོགས་ཆ་
ཚང་གི་སྐུ་བརྙན་བྲིས་པ་བཅས་ཡོ་བྱད་རྣམས་མ་ཚང་བ་མེད་པ་གཙང་ཞིང་
ཡིད་དུ་འོང་བ་ལེགས་པར་འདུ་བྱས་ཏེ་དགེ་འདུན་ཚོགས་མང་རྣམས་ནས་ཀར་
གླིང་ཞི་ཁྲོའི་ཆོ་ག་སྦྱོར་དངོས་རྗེས་གཙང་ཉིན་བདུན་ཕྲག་གཅིག་འཚོགས་་་་
དགོས།
དེ་རྗེས་དབུ་ཆོས་ལྷན་རྒྱས་སར་ཀུན་རིག་གི་རྒྱུག་སྤྲོད་ཉིན་གཅིག་དང་།
ཀུན་རིག་གི་ཆོ་ག་ཉིན་བཞི (འདི་ལ་དཀྱིལ་འཁོར་ཆ་ཚང་དང་། བྱང་བཞུ་
གནས་འདྲེན་སོགས་ཡོད)བཅས་རྣམས།
ཧོར་ཟླ་བཅུ་གཅིག་པ། ཧོར་ཟླ་བཅུ་གཅིག་པའི་ནང་དགུན་ཉི་ལོག་
ཁར་དཔལ་འཁོར་ལོ་སྡོམ་པའི་བདག་བསྐྱེད་བསྲངས་ཏེ་ཚོགས་འཁོར་ཐོག་
དཔལ་མགོན་ཕྱག་བཞི་པའི་སྒོ་ ནས་ ཉི་ལྡོག་གི་གཏོར་རྒྱག་ལ་ཚད་མ་དང་།
དངོས་གཞི། གཏང་རགས་བཅས་བསྡོམས་ཉིན་དགུ (འདི་ལ་མཆོད་གོང་
དང་གྲྭ་ཟུར་བཅས་པའི་གྲྭ་དམངས་རྣམས་སེར་ཚོགས”ཞེས་པ་སྒར་གཞུང་གི་
ཚོགས་ཆེན་འདུ་ཁང་དུ་མཉམ་ཚོགས་མཛད་དེ་གཏོར་སྒྲུབ་དང༌། གཏོར་
རྒྱག་སོགས་ཆ་ཚང་ཞིག་མཛད་དགོས། དེ་དང་ཆབས་ཅིག་ཚེ་གཞལ་ཡས་ལྷ་
ཁང་དུ་དབུ་བཞུགས་ཤོད་གྲོ་ལོད་མགོན་ཁང་གི་མགོན་བླ་གཅིག་དང་། དབུ་
མཛད་ཁྲི་པ་གཅིག གསོལ་ཞུ་བ་གཅིག་བཅས་ཁྱོན་ཁ་འབུད་ཆ་ཚང་དཔོན་
སློབ་དགུ་ནས་གྲོ་ལོད་ཡས་ཟོར་དང་། བདུད་འདུལ་དྲག་མོ་གཉིས་ལོ་གནང་
རེ་འཁོར་གྱིས་རྩེའི་ཉི་ལྡོག་གཏོར་རྒྱག་ཞེས་པ་ཉིན་དགུ་ཟུར་ཚོགས་ཀྱིས་གཏོར་
རྒྱག་བཅས་མཛད་དགོས་པར་མཆོད་ཆ་ཡོ་བྱད་རྣམས་མཆོད་དཔོན་གྱི་ཁོངས་
ནས་གྲ་སྒྲིག་བྱེད་དགོས།
དེ་རྗེས་མི་འཁྲུག་པའི་ཆོ་ག་ཉིན་གསུམ་དང་། འོད་ཆོག་ཉིན་གསུམ་
168



བཅས་ལ་གནས་འདྲེན་སོགས་ཆ་ཚང་ཡོད།
དེ་ནས་སྒར་ཆེན་མགོན་ཁང་ཆེན་མོར་མགོན་པོ་བེར་ཅན་གྱི་རྟེན་མདོས་
བདུད་ལས་རྣམ་རྒྱལ་ཞེས་པ་ལ་རྡོ་རྗེ་སློབ་དཔོན་གྱིས་དབུ་བཞུགས་ཐོག་དབུ་
མཛད་ཁྲི་པ་དང༌། མཆོད་དཔོན། རྔ་རོལ་དུང་རྒྱ་ཁ་འབུད་ཆ་ཚང་བཅས་
ཆོག་གྲྭ་བཅུ་གསུམ་ཟུར་ཚོགས་ཉིན་བདུན་འཚོགས་རྗེས་རྟེན་མདོས་རྣམས་
མགོན་ཁང་ཆེན་མོའི་ཐོག་ཏུ་འབུལ་དགོས་པ་དང་། མཆོད་ཆ་རྣམས་མཆོད་
དཔོན་གྱི་ཁོངས་ནས་སྒྲིག་གཤོམས་བྱེད་དགོས།
དེ་ནས་སྒར་གྱིས་དགེ་འདུན་དབུ་བཞུགས་དང་རྔ་རོལ་དུང་རྒྱ་ཁ་འབུད་
ཆ་ཚང་བཅས་ཕྱོགས་གསུམ་དུ་བགོས་པའི་ཁག་གཅིག་རྒྱ་ཕིབས་ནག་པོའི་འོག་
གཞལ་ཡས་ཁང་དུ་དབུ་བཞུགས་རྡོ་སློབ་དང་དབུ་ཁྲི་པ་བཅས་ཆོག་གྲྭ་བཅུ་
གསུམ་བསྐོར་ནས་སྔགས་གསོལ་ཞེས་པ་ཞི་ཁྲོ་དང་འདྲ་བ་ཞིག་ཉིན་བདུན་རིང་
འཚོགས་དགོས་པ་དང༌། ཁག་གཅིག་དཔལ་ལྡན་ཟུར་རི་བའི་དགུ་གཏོར་
ཚད་ མ་ གཏང་རགས་བསྡོམས་ ཉིན་དགུའི་རིང་ཚོགས་ བཞུགས་ མཛད་ ཐོག་
ཚེས་ཉེར་བདུན་ཉེར་བརྒྱད་གཉིས་ལ་གཞིས་པ་གྲྭ་ཚང་དགུ་གཏོར་གྱི་འཆམ་
སྦྱངས་ཕྱོགས་བསྒྲིགས་དང་། ཚེས་ཉེར་དགུའི་ཉིན་ལྷོ་སྒོའི་རྒྱབ་ཏུ་ཟུར་རིའི་
དགུ་གཏོར་གྱི་གཏོར་རྒྱུག་བཅས་མཛད་དགོས། དགེ་འདུན་ཁག་གཅིག་་་་
གཞིས་པ་གྲྭ་ཚང་གི་དགུ་གཏོར་ཚད་མ་གཏང་རགས་བཅས་ཉིན་བདུན་རིང་
ཚོགས་ཏེ་ཧོར་ཟླ་བཅུ་གཅིག་པའི་ཚེས་ཉེར་དགུའི་གཞོགས་ པ་གྲྭ་ཚང་དགུ་་
གཏོར་གྱི་སེར་སྦྲེང་རྒྱས་པ་དང་འབྲེལ། ཞྭ་ནག་བཞི་བཅུ་སྐོར་གྱི་རྔ་འཆམ་
ཉིན་འཁྱོངས་དང་། དགོང་དྲོ་གཞིས་པ་གྲྭ་ཚང་གི་རྟེན་སྲུང་མ་མགོན་མགར་
གསུམ་གྱི་འཆམ་སྐུ་རྣམས་སེར་སྦྲེང་རྒྱས་པ་དང་བཅས་འཆམ་རར་སྤྱན་འདྲེན་
གདན་ཞུ་དང༌། དགུ་གཏོར་གྱི་གཏོར་རྒྱག་རྒྱལ་དབྱངས་དང་བཅས་པ་ལ་
ཕྱག་རོགས་སུ་ཕེབས་དགོས། ཚེས་སུམ་ཅུའི་ཉིན་གྲྭ་ཟུར་གཉིས་ཀྱིས་དགུ་
169



གཏོར་གྱི་གཏང་རགས་གྲོལ་བ་དང་། སྒར་ཆེན་མགོན་ཁང་ཆེན་མོའི་ཐོག་
འགག་གི་ལྕགས་ཁྲའི་ནང་དུ་དབུ་ཆོས་ལྷན་རྒྱས་སར་སློབ་གཉེར་བ་རྣམས་ནས་
ཆོས་སྤྱོད་རབ་གསལ་གྱི་རྒྱུག་འབུལ་ཉིན་གཅིག་དང༌། དེ་རྗེས་ཆོས་སྤྱོད་རབ་
གསལ་དངོས་གཞི་ཉིན་བཞི་འཚོགས་དགོས་པ་བཅས་རྣམས། །
ཧོར་ཟླ་བཅུ་གཉིས་པ། ཧོར་ཟླ་བཅུ་གཉིས་པའི་ཚེས་ནང་ལ་རྗེ་ཐེག་
མཆོག་རྡོ་རྗེའི་སྐུ་མཆོད་བླ་མ་མཆོད་པའི་ཆོ་ག་ཉིན་བདུན (འདི་ལ་མཆོད་རྫས་
དང༌། སྤྱན་གཟིགས་རྣམས་ཤིན་ཏུ་རྒྱས་པ་དང༌། འདུ་ཁང་མཐོང་འཁོར་
དུ་ཐུབ་པའི་མཛད་བརྒྱ་དང༌། རིགས་ལྡན་རྒྱལ་རབས་བཀའ་རྒྱུད་གསེར་
ཕྲེང་སོགས་ཞལ་ཐང་ཡིད་དབང་འཕྲོགས་པ་རང་གཤོམ་གྱི་རིམ་པ་ལོ་འཁོར་
བཅུ་གཉིས་ཞེས་པ་དེ་རྣམས་གཤམས་དགོས) (དེའི་མཆོད་རྫས་སྤྱན་གཟིགས་
དང་ཞལ་ཐང་རྣམས་ལོ་ལྟར་བརྗེ་ལེན་གྱི་ལོ་འཁོར་བཅུ་གཉིས་རེའི་མཚམས་སུ་
བསྐོར་བ་ཐེངས་རེ་འཁོར་གྱི་ཡོད་པ་ལ་ཟེར)
དེ་ནས་སྒར་ཆེན་དགུ་གཏོར་ཆེན་མོའི་འཆམ་རྒྱུགས་ཉིན་ལྔ་དྲུག་ཙམ་
(འདིའི་རྡོ་རྗེའི་གར་འཆམ་པའི་གྲས་སུ་ཕྱག་ལེན་བརྒྱུད་སྤེལ་ལྟ་བུར་ལོ་ལྟར་
མཆོད་གོང་ནས་ཀྱང་གར་འཆམ་པ་གྲྭ་པ་ལྔ་རེ་ཕེབས་དགོས)བཅས་དངོས་
གཞིའི་འཆམ་སྦྱངས་ཉིན་གཉིས་དང༌། ཚིགས་རྒྱུགས་ཉིན་གཅིག་ཚིགས་་་་
བཅག་ཉིན་གཅིག རོལ་བཅག་ཉིན་གཅིག དེ་ནས་ཚེས་བཅོ་བརྒྱད་དང་
བཅུ་དགུ་གཉིས་ལ་སྒར་ཆེན་གྱི་རྩེ་ཤོད་སྤྱན་གཟིགས་དོ་དམ་རྣམས་ཀྱིས་འགན་
འཁུར་ནས་འདུ་ཁང་ཆེན་མོར་དགུ་གཏོར་གྱི་སྤྱན་གཟིགས་རྣམས་ཉིན་གཉིས་
རིང་འགྲེམ་གཤོམ་ཞུ་དགོས་པར་འདུ་ཁང་གི་ཀ་རིང་བཞི་ལ་གསེར་ཟངས་ཀྱི་
རྫོགས་པར་ཕན་མགོའི་ཀ་འཕན་དང༌། དེ་བྱིངས་ཀ་བ་རྣམས་ལ་ཟངས་གོས་
ཚོན་ཁྲའི་ཀ་འཕན། ཀ་བ་ཐམས་ཅད་ལ་འགོ་སྣམ་མཚལ་ཁའི་ཀ་ཤུབས་སྦ་ལྷ་
ཅན་དང༌། ཀ་རིང་བཞི་སོ་སོའི་ཀ་རྩར་གཟིག་ནག་པོའི་ལྤགས་པ་སྡེར་བཞི་
172



མ་ཉམས་པ་ཆ་ཚང་རེ་དང་། མཐོང་འཁོར་འཁོར་ཡུག་ཏུ་ཐང་ནག་ཤིན་ཏུ་
ཆེ་བའི་ཐང་འཁོར་དང༌། གོས་ཆེན་ཚེམས་དྲུབ་ཀྱི་དྲ་ཕྱེད། གདུང་མ་མདོ་
སྦུག་གཉིས་ལ་དྲས་དྲུབས་ཀྱིས་མ་གོས་པའི་ཨུ་རུ་སུའི་རྒྱུ་གསེར་གླང་ཆེན་ཚང་
འཁོར་གྱི་གདུང་ཁེབས་བ་གཡོགས་དང༌། གཞན་ཡང་བཟང་གོས་ཚོན་ཁྲའི་
རྒྱལ་མཚན། ཕྱེ་འཕུར་སོགས་ཤིན་ཏུ་ལེགས་པ་དང་། འདུ་ཁང་གི་སྦུག་
ནས་གྲལ་སྟར་གྱིས་གོང་མ་རྣམས་ཀྱི་ཕྱག་བཟོའི་མ་མགོན་མགར་གསུམ་གྱི་
འཆམ་སྐུའི་སྐུ་སོབས་རྣམས་རང་རང་ཞོན་པ་དང་བཅས་བསྒྲིགས་ཤིང༌། རྩེ་
མགོན་ཁང་ཆེན་མོ་ནས་མགོན་པོའི་རྡོ་སྐུ་མེ་འབར་བཞུགས་པའི་རྟེན་སྒམ་དང་།
ལྷ་མོ་དུད་སོལ་མའི་ཞལ་ཐང་སྒྲིལ་ཁ་དམ་འབྱར་རྣམས་དགུ་ཆེན་གྱི་རྟེན་དུ་
བཤམས་པའི་ཐོག་འདུ་ཁང་གི་དབུས་སུ་མགོན་པོའི་དཀྱིལ་འཁོར་རྡུལ་ཚོན་
པིར་གྱིས་བྲིས་པ་ལྟར་ངོ་མཚར་བཀོད་པ་ཁྱད་པར་འཕགས་པ་ལ་དར་གོས་ཀྱི་
སྐང་རྫས་རྟེན་རྫས་དང༌། མཆོད་རྫས་སྤྱན་གཟིགས་ཀྱི་ལྡ་ལྡིའི་བྱེ་བྲག་བསམ་
གྱིས་མི་ཁྱབ་པ་གཤམས་པ་དང་འདུ་ཁང་གི་གཡོན་ཕྱོགས་སུ་མགོན་པོའི་མདོས་
ཆེན་ཐོག་བརྩེགས་གཉིས་ཙམ་བྱས་པ་ལ་སྐུ་སྨད་རྣམས་རས་སྐུད་ཚོན་མས་བྲན་
པ་དང་། སྐུ་སྟོད་རྣམས་སི་ཤན་ཚོས་ཚོགས་ཀྱིས་བྲན་ལྷད་ལ་ཁང་བཟང་དང་
རྟ་བབས་མདའ་ཡབ་སོགས་བྱས་པ། གཞན་ཡང་གདུགས་དང༌། ཙིཏྟ་་
དང་། པ་ཏྲ་དང་། ནམ་མཁའ། རྒྱང་བུ་ལ་སོགས་པ་མདོས་བྲན་རྣམ་པ་
མི་འདྲ་བ་དུ་མ་གོ་རིམ་གྱིས་མཛེས་ཤིང་ཡིད་དུ་འོངས་བའི་རྩེ་མོར་ནོར་བུ་མེ་རི་
འབར་བ་ཤིན་ཏུ་ཆེ་བ་ལ་དར་གྱི་གཏོར་གདུགས་ཀྱིས་བརྒྱན་པ། མདོས་ཀྱི་
དབུས་སུ་སྲན་མ་ངར་འཐག་གམ་སྲན་རྩམ་འབོ་གསུམ་ཙམ་ལས་བཞེངས་པའི་
མགོན་པོ་བེར་ཅན་གྱི་དྲག་ཞལ་ཤིན་ཏུ་རྔམས་པ་དང་། དེའི་མཐའ་འཁོར་དུ་
མགོན་པོའི་འཁོར་གྱི་དམར་གཏོར་དང་། མཐེབ་ཀྱུ། བྷ་ལིང་སོགས་དང་།
སྐང་པར། བརྔན་པར་སོགས་ཀྱིས་བསྐོར་བ། དེའི་སྟེང་དུ་མདོས་ཆེན་ལ་
171



འཁོར་ཡུག་ཏུ་བསྐོར་བའི་མ་མགོན་མགར་གསུམ་འཁོར་ལྔ་རྗེས་འབྲངས་དང་
བཅས་པའི་སྐུ་བརྙན་གྱི་ཙཀ་ཐང་ལ་གོས་ཆེན་གྱི་གོང་གཤམ་དང་། མཚམས་
གནོན་ལྕེ་བརྩེགས་བྱས་པ། དེའི་ཕྱིར་གཙང་ཕུར་གྱིས་བསྐོར་བའི་ལོགས་སུ་
སྐང་རྫས་རྟེན་རྫས་ཙཀ་ཐང་ལ་དར་གྱི་ཙཀ་གདུགས་བྱས་པས་འཁོར་མོར་
བསྐོར་བ། དེ་རྣམས་ཀྱི་དབུ་ཀླད་དུ་གོས་ཡ་ཤེར་ནག་པོའམ། ཟམ་སོ་ནག་
པོའི་གཏོར་གདུགས་བརྔམས་ཤིང་སྐྱི་གཡའ་བ་ཞིག་གིས་བརྒྱན་པ་བཅས་དང་།
འདུ་ཁང་གི་འཁོར་མོ་ཡུག་ཏུ་གོང་མ་རིམ་པས་བསྩལ་བའི་གོས་གསང་དང་།
ཤེལ་གྱི་སྒམ་བཞུ་བཟོ་དབྱིབས་འདྲ་མིན་ལ་སི་ཤན་གྱི་ཁོམ་ཚར་དང་། གསེར་
སྐུད་ཀྱི་པ་ཏྲ་སོགས་ཀྱིས་མཛེས་པར་བརྒྱན་པའི་ཐོག་དབུ་བྱིངས་ཀྱི་བཞུགས་
གདན་དང་། རྔ་རོལ་དུང་རྒྱ་རྣམས་ཟབ་རྒྱས་བཤམས་པ་བཅས་འདུ་ཁང་
ཆེན་མོ་དེ་བྱིན་ཆགས་ཤིང་བརྔམས་བརྗིད་ལྡན་ལ། ལོག་ པའི་གང་ཟག་་་
རྣམས་ཀྱིས་མཇལ་བ་ཙམ་གྱིས་དབུག་གི་རྒྱུ་བ་བརྩེགས་ཤིང་རྙིང་རྩ་འདར་བ་
སོགས་དངངས་ཤིང་སྐྱི་གཡའ་བ་འཇིགས་རུང་མ་མགོན་ལྕམ་དྲལ་ལྷ་ཚོགས་
རྣམས་ཀྱི་དྲག་པོའི་དཀྱིལ་འཁོར་དངོས་སུ་མཇལ་བ་དང་མི་གཉིས་པ་ཞིག་ཏུ་བྱ་
དགོས། སྟ་གོན་གྱི་གོ་རིམ་ནི། ཚེས་ཉི་ཤུའི་ཉིན་གཞིས་པ་གྲྭ་ཚང་གི་དགེ་
འདུན་རྣམས་སྣ་མཁར་གཞིས་ཀྱི་དགུ་གཏོར་གྲུབ་སྟེ་འབྱོར་མ་ཐག་འདུ་ཁང་གི་
སྦུག་ཏུ་མ་མགོན་མགར་གསུམ་གྱི་འཆམ་སྐུའི་སྐུ་སོབས་རྣམས་བསྒྲིགས་གཤོམ་
ཞུ་སྲོལ་དང་། དེ་ནས་ཁོང་རྣམས་མཛོད་ནག་མགོན་ཁང་གི་མགོན་པོའི་་
བསྐང་བའི་ཚོགས་ལ་བཅའ་བཞུག་མཛད་དགོས (འདི་ལ་ཞོལ་པ་ཐེམ་དུས་རེ་
ནས་སྔར་ལམ་ལྕི་བ་སྐྱེ་རེ་འབུལ་སྲོལ་ཡོད） ཚེས་ཉེར་གཅིག་གི་ཞོགས་པ་དབུ་
ཆོས་རྣམས་དང་ཁ་འབུད་ཆ་ཚང་བཅས་ཀྱི་འདུ་ཁང་དུ་ས་ཆོག་གསུང་དགོས་པ་
དང་། ཉིན་དགུང་མགོན་པོའི་དཀྱིལ་འཁོར་གྱི་རྡུལ་མཚོན་བཏབ་སྟེ་དགོང་
དྲོ་མཆོད་པ་རྣམས་བཤམས་དགོས། ཚེས་ཉེར་གཉིས་ཉིན་དགུ་གཏོར་གྱི་
172



ཚད་མ་ལ་དགེ་བསྐོས་ནས་གྲལ་ཐོ་ཀློག་སྟེ་གྲལ་འཛིན་དང་ཚོགས་གྲལ་ལ་དགེ་
བསྐོས་ནས་ཚོགས་གཏམ་བཅས་གཏོང་དགོས། དགོང་དྲོ་དགེ་བསྐོས་ཀྱིས་
སྤོས་སྣེ་དང་། སྤྱན་འདྲེན་རྒྱ་གླིང་བཅས་རྩེ་ནས་རྒྱལ་དབང་མཆོག་ཚོགས་
དབུར་ཆིབས་བསྒྱུར་ཡོད་ན་དང་དེ་མིན་རྒྱལ་དབང་མཆོག་གི་སྐུ་བེར་ཉེར་་
དཔྱད་སོགས་གདན་ཞུས་ཀྱིས་འདུ་ཁང་བཞུགས་ཁྲི་ཆེན་མོར་བཞུགས་སུ་་་
གསོལ་བ་དང༌། མགོན་ཁང་ཆེན་མོ་ནས་མགོན་པོའི་རྡོ་སྐུ་མེ་འབར་གྱི་རྟེན་
སྒམ་དང་། ལྷ་མོ་ཁང་ནས་ལྷ་མོ་དུད་སོལ་མའི་ཞལ་ཐང་སྒྲིལ་ཁ་དམ་སྦྱར་
བཅས་གདན་ཞུས་ཀྱིས་འདུ་ཁང་གི་དགུ་གཏོར་ཆེན་མོའི་གཙོ་བོའི་རྟེན་དུ་སྤྱན་
དྲངས་ནས་བསྒྲིགས་གཤོམས་ཞུ་དགོས། ཚེས་ཉེར་གསུམ་ནས་བཟུང་མགོན་
པོ་བེར་ཅན་ལྕམ་དྲལ་གྱི་སྒོ་ནས་སྒར་ཆེན་ལོ་མཇུག་དུས་རིམ་དགུ་གཏོར་ཆེན་
མོ་དངོས་གཞི་བཅས་མགོན་པོའི་གཏོར་སྒྲུབ་དང་། ཚད་མ་གཏང་རགས་
ཁྱོན་བསྡོམས་ཉིན་བདུན་ཁྲག་གཅིག་འཚོགས་དགོས་པ་དང༌། དགུ་གཏོར་
དངོས་གཞི་ནས་མ་གྲོལ་གྱི་བར་དུ་འདུ་ཁང་གི་གཞོགས་གཡོན་གྱི་གྲལ་འགོར་
ཐུན་འདོན་པ་ཞེས་མགོན་པོའི་སྔགས་རྒྱུན་འདོན་མཁན་བཙུན་ཆུང་ཉི་ ཤུ་སྐོར་
སྡོད་བྱ་བྱེད་དགོས་རེས་བསྐོར་གྱིས་མགོན་པོའི་སྔགས་ཕྲེང། ཨོམ་མཧཱ་ཀཱ་ལ་
ཀ་ལ་ཡ་ཡཀྵ་་ཏཱ་ལེ་ཧཱུཾ་ཧཱུཾ་ཛ། ཞེས་པ་སོགས་ནམ་ཉིན་ལྟོས་མེད་ཀྱིས་སྐད་
སངས་ཐོན་པོས་བགྲང་ནས་སྔགས་རྒྱུན་གྱི་ཟླས་སྒྲ་བར་མཚམས་ནམ་ཡང་ཆད་
མི་ཆོག་པ་དང་། ནམ་ཉིན་བརྗེ་ལེན་གྱི་ཚད་ནི་གནའ་བོ་སྤོས་ཚད་ཀྱི་མཛད་
སྲོལ་ཡོད་འདུག་ཀྱང་ཕྱིས་ཆུ་ཚོད་ཀྱི་ཚད་བྱས་ནས་བརྗེ་ལེན་བྱས་ཏེ་སྔགས་
འཁོར་རྣམས་ འགལ་ མེ་ ལྟར་ བསྐོར་ནས་ སྔགས་ རྒྱུན་ ཆད་ མི་ ཆོག་ པ་ དང་།
ཡང་མཆོད་སྒྲོམ་གྱི་ སྟེང་ དུའང་མར་མེའི་རླུང་འཁོར་ལ་ མགོན་པོའི་ སྔགས་་་་
འཁོར་རིང་མོ་བྲིས་ཏེ་མར་མེ་རྒྱུན་བཀག་འབུལ་དགོས་པ་དང་། དགོང་ལྟར་
དགྲ་མཆོད་གསུང་སྐབས་ཚོགས་མཇལ་བ་རྣམས་ཡིད་རྩ་འགུལ་བའི་བརྔམས་
173



ཟིལ་དང་ལྡན་པ་སོགས་ཡོ་བྱད་དང་སྦྱོར་དངོས་རྗེས་ཀྱི་ཆོ་ག་རྣམས་ཕུན་སུམ་
ཚོགས་ཤིང་ལོ་མཇུག་གི་དུས་གཏོར་དྭངས་བ་འདྲེན་པ་བཅས་མཛད་སྲོལ་ཡོད
( མ་མགོན་ལྕམ་དྲལ་ཞེས་པ་ནི་དགོན་འདིའི་སྲུང་མ་དཔལ་ཡེ་ཤེས་ཀྱི་མགོན་པོ་
བེར་ནག་ཅན་དང་། དཔལ་ལྡན་ལྷ་མོ་རང་བྱུང་རྒྱལ་མོ། དམ་ཆེན་མགར་
བ་ནག་པོ་གསུམ་ལ་ཞུ་བ་ཡིན) ཚེས་ཉི་ཤུ་བརྒྱད་ཉིན་དགུ་གཏོར་གྱི་སྐྱ་འཆམ་
ཆེན་མོ་ལ་གར་འཆམ་པ་ཐམས་ཅད་མཛོད་གོས་སེར་པོའི་ཨོ་འབོབ་དང་། རྒྱ་
གསེར་སྟོད་འགག གོས་ཆེན་རས་ཟོན། རྩེ་ཐེར་གྱི་གཟན་ཤམ། ཆབ་
འགོ་དངུལ་ཚགས་ལ་ཆབ་གཞུག་ཧོར་གོས་དང་རྒྱ་གསེར་སོགས་བཟང་གོས་
ཚོན་ཁྲས་བྱས་པ། གྲུའུ་རྩེའི་རྡུལ་ལེན་དང་། སྐུ་འཇུག་སོགས་ན་བཟའ་
ཟབ་བཞེས་སྟེང་“ སྒར་སྟོད” ཞེས་པའི་སྒར་ཆེན་གྱི་དྲུང་གནས་ཀྱི་གོས་སྟོད་
ཕུར་ཁ་རྟ་རྨིག་མ་ཞེ་གཅིག་བཞེས་པའི་ཐོག་དགུ་གཏོར་ཆེན་མོའི་གར་འཆམ་གྱི་
ལེ་ཚན་ཆ་ཚང་གོ་རིམ་ལྟར་ཉིན་ཁྱོངས་ཞིག་འཆམས་དགོས་པ་དང་། ཚེས་
ཉེར་དགུའི་ཉིན་གར་འཆམ་དངོས་གཞི་ལ། གཞོགས་པ་ནམ་བཟིར་སྐོར་
ནས་བླ་གཡེལ་དུ་མི་རྟའི་འགྲོ་འོང་ལྷིང་འཇགས་དང་། རླུང་གནོན། གར་
འཆམ་ཀྱི་སྔ་ཕྱིའི་བར་མཚམས་སུ་འཆམ་རའི་སྟོང་ཆ་འགོག་པའི་བཞད་གད་
སློང་མཁན་བཅས་ལ་གཞིས་པ་གྲྭ་ཚང་གི་དགེ་འདུན་སྒྲོ་ཤ་ཅན་བཅུ་སྐོར་ཞིག
“འབག་ཆུང་”བའི་ཆས་གོས་གྱོན་ཐོག་རྡོ་རར་ཐོན་ཏེ་རྩེད་མོ་སྣ་ཚོགས་ཐོག་
ནས་མི་རྟའི་ རྒྱུ་འགྲུལ་ ཟངས་ཟིངས་འགོག་པ་དང་འཆམ་ གསེང་རྣམས་ལ་་་་
བཞད་གད་སླངས་ཏེ་འཆམ་གྱི་རོལ་བརྡ་མ་བཏང་གོང་འཆམ་ཁང་དུ་ལོག་ཚར་
བ་ བྱེད། སྐབས་ རེ་ གར་ འཆམ་ གྱི་ སྔོན་ དུ་ འབོབ་ ལྕག་ གི་ སྤོས་ སྣ་ དང་།
འབག་ཕྱེད་ནང་དུ་བསངས་མེ་སྤར་བ་ཁྱེར་ཏེ་གུས་ཚུལ་གྱིས་སྣེ་ཁྲིད་བ་སོགས་
བཞད་གད་སློང་གི་ཡོད་ལ། ཞིང་སྐྱོང་གི་རུ་འདྲེན་རྣམས་དང་། དགོང་
དྲོའི་གཡག་འཆམས་བཅས་ལ་རྔ་རོལ་འབག་ཆུང་རང་ནས་རྡུང་དགོས་པ་་་
174



སོགས་རེད། དེ་རྣམས་ཀྱི་གཙོ་བོ“ཅོ་རོ་ཆོས་ལྡན”ཟེར་བ་གྲུབ་ཚུལ་རྒན་པོ་
རས་ལྕོག་ཅན་དུང་ལོང་བཏགས་པ་ལ་གཟིག་ལྤགས་ཀྱི་རྭ་གོ་དོམ་ལྤགས་ཀྱིས་
མཐའ་ ཤན་ ཅན་ གྱོན་པ་(འདིའི་ཞལ་འབག་རྗེ་བཅུ་པའི་ཕྱག་བཟོ་གསོན་་་་
ཉམས་ལྡན་ལ་བྱིན་རླབས་ཆེ་བ་གར་འཆམ་ཉིན་གྱི་རླུང་གནོན་ལ་མཛད་པར་
གྲགས་པ)དེ་བྱིངས་ཨ་རྐྱམས་ལགས་དང་། ཨ་ཟེར་ལགས་ཟེར་བ་ཟངས་
ཏོག་ཨུ་རུ་སུ་གཉིས་སོགས་དེ་སྔའི་དགོན་གྱི་གྲྭ་རྒན་རྒྱ་བོ་དང་། དབུ་དམར་
ཤང་ཆེན་སོགས་ཁྱད་མཚར་རྒོད་བྲོ་བ་རྣམས་ལ་འདྲ་དཔེ་བྱས་པ། འགའ་
ཞིག་རྒྱ་གར་གྱི་ཨ་ཙརྱ་མགོ་ལ་ལ་ཐོད་གྱོན་ཅིང་དུང་ལོང་བཏགས་པ་སོགས་
ཁྲེལ་རྒོད་གཏིང་ནས་བྲོ་བ་ལ་འཇིགས་བརྔམས་ཀྱང་ལྡན་པ་སོགས་ཡོད། དེ་
རྣམས་སྐོར་རེ་རས་ཁྲའི་གྱོན་པ་དང་། སྐོར་རེ་རས་གཤམ། སྐོར་རེ་སྟག་
གཟིག་གི་ལྤགས་པའི་རྭ་གོ་སོགས་ཆས་ཡ་མ་ཟུང་གྱོན་པ་ལ་ཐམས་ཅད་ཀྱི་ལག་
ཏུ་འབོབ་ལྕག་རེ་དང་། འུར་རྡོ་ཇིའུ། རོལ་ཆུང་སོགས་སྣ་ཚོགས་ཁྱེར་རྒྱུ་
ཡོད་པ་བཅས། དང་པོ། ཞོགས་པ་སེར་སྦྲེང་རྒྱས་པ་འཁོར་ས་རྒྱ་ཆེ་བའི་
ཁྱད་ཀྱིས་འདུ་ཁང་གི་ཇ་ སྒོ་ནས་ཕྱག་ཁང་གི་སྒོ་ཉིས་ཧྲལ་བརྒྱུད་རིམ་གྱིས་་
ཕེབས་དགོས་པ་ལ་ཐོག་མར་ཤོག་ལིང་འཁྱེར་མི་བཙུན་ཆུང་ཞིག་ལ་གཟན་
གཤམ་གཟབ་པ་དང༌། རྗེ་དུས་མཁྱེན་གྱི་ཤངས་ཕྱིས་ཡིན་པར་གྲགས་པའི་
སྣམ་བུ་དམར་པོའི “རྟེན་འབྲེལ་ཞྭ་ཆུང་”ཞེས་པ་གྱོན་པ། དེ་རྗེས་སྤོས་སྣེ་
གཅིག་དང༌། འཕྱར་དར་སུམ་ཅུ་སྐོར། དེ་རྗེས་དངུལ་གྱི་རྒྱ་གླིང་བཞི་་་
བསྒྲིགས་དང་། དངུལ་གྱི་དུང་ཆེན་བཞི་བསྒྲིགས་ལ་གསེར་ཟངས་ཀྱི་དུང་
སྟེགས་ཆུ་སྲིན་མགོ་ཅན་གྱི་སྟེང་དུ་དངུལ་གྱི་ཟླ་ཚེས་ཡོད་པ། དེ་རྗེས་དངུལ་
གྱི་སྤོས་ཕོར་བརྒྱད་བསྒྲིགས། དེ་རྗེས་གཞིས་པ་གྲྭ་ཚང་གི་དགེ་འདུན་རྣམས་
ནས་གཟན་ཤམ་དང༌། འགོ་སྣམ་སྟོད་བཙེག་སྲམ་ ཤན་ཅན་དང་། རྟེན་
འབྲེལ་ཞྭ་ཆུང་རེ་གྱོན་པའི་ཐོག་འདྲ་ཁང་མཆོད་གཡོག་གིས་འགོ་ཁྲིད་དེ་མགོན་
175



པོའི་ མདོས་ ཆེན་ ཐོག་ བརྩེགས་ གཉིས་ ཙམ་ བྱས་ པ་ གདན་འདྲེན་ཞུ་དགོས།
དེ་རྗེས་རྡོ་རྗེ་སློབ་དཔོན་གྱིས་ཞྭ་ནག་དང་ཕོད་ཀ་སྟོད་ལྷོ་ཟོར་པང་བཅས་་
བཞེས་ཏེ་ཕྱག་མཚན་རྡོ་དྲིལ་དང་གཡབ་དར་བསྣམས་པ། སློབ་དཔོན་གྱི་
རྗེས་སུ་བསམ་གཏན་གླིང་པ་ཞེས་པའི་མ་མགོན་མགར་གསུམ་གྱི་རྟེན་ཐུག་་
འཕྱར་དར་ཆེ་བ་འཁྱེར་མི་གསུམ། དེ་རྗེས་རྔ་པ་སྔོན་མ་ཉི་ཤུ་ལ་ཞྭ་ཟླམ་སྒྲོག་
ཆབ་དང༌ ( སྒྲོག་གུ་སྒྲོག་གདན་ཡང་ཟེར་ལ་སྒྲོག་གུ་ལ་གསེར་ག་གཡུ་ཁྲ་ཅན་
དང་། སྒྲོག་གདན་ལ་གོས་ཆེན་མངགས་བཏགས་དང༌། འཕར་ཅིན་ཅན་
གྱི་རྒྱབ་ ཤར་སི་ཤན་གྱི་ཛ་ལོ་ཡོད་པ) གསེར་རྔ་བསྣམས་པ། དེ་རྗེས་དབུ་ ་
མཛད་བརྒྱད་བསྒྲིགས་ཀྱི་ཞྭ་ཟླམ་སྒྲོག་ཆབ་དང་། ཧོར་སྦུབ་སོགས་རོལ་མོ་
སྐད་གྲགས་ཅན་ཞེ་ཅིག་བསྣམས་པ། དེ་རྗེས་རྔ་པ་རྗེས་མ་ཉི་ཤུ་སྐོར་ནས་ཞྭ་
ཟླམ་སྒྲོག་ཆབ་སོགས་གོང་བཞིན་དང་། དེ་རྗེས་དགེ་བསྐོས་ཀྱིས་རྩེ་ཞྭ་དང་ཨོ་
འབོབ། སྟོད་འགག་སེང་གེ་དཔུང་པ། ཆོས་གོས་དང་དམར་གཟན་
གཟན་ སྡམས་ཅན་དང་། མཆོག་ཟླམ་སྒྲོག་ཆབ་ལྡན་པ་བཞེས་ ཐོག་ལྕགས་
རྒྱུགས་རྩེ་བྲན་ཅན་གསེར་ཚགས་མ་བརྡབས་སྐོར་དང་བཅས་ཏེ་ཟུར་ནས་དལ་
བུས་ཕེབས་དགོས། སེར་སྦྲེང་སྔ་ཕྱིའི་བླང་དོར་ལ་བཀོད་འདོམས་བྱེད་མི་
དགེ་གཡོག་གཉིས་ཆབ་རིང་གི་རིང་འབར་གཤམ་ཕྲེང་ ཐོད་ ཅན་རྒྱུགས་ཁྲ་་་
འཁྱེར་བ་དང་། འཕྱར་དར་བ་རྣམས་ཀྱི་གོ་རིམ་བཀོད་འདོམས་པར་ཕྱག་
ཁང་ནས་གཉེར་ཆེན་ནམ་ལྡེ་འཆང་གང་རུང་གཅིག་སེར་སྐྱ་གོ་བབ་ཀྱི་ལས་ཞྭ་
ལས་གོས་དང་། ཞབས་ཕྱིར་སྒོ་ཁང་ཁྲིམས་པ་གཉིས་བཅས་སོ་སོའི་གོ་བབས་
ཀྱི་ལས་ཞྭ་ལས་གོས་གོས་སེར་འཇམ་དང་འབོག་ཐོ་ག་སོག་རྒྱ་གྲི་ཕོར་ཤུབས་
སོགས་གཟབ་ཞེས་ཐོག་སེར་སྦྲེང་རྣམས་ཤིན་ཏུ་རྒྱས་ཤིང་ལྟ་ན་སྡུག་པ་དང་གོ་
རིམ་མཚར་དུ་དངར་བ་བླ་གཡེར་དུ་དལ་གྱིས་བསྐོར་བ་དང་མགོན་པོའི་མདོས་
ཆེན་དེ་དག་རྡོ་རིང་གི་འགྲམ་དུ་རི་རབ་ལྟར་འགྱིང་ངེར་བཞུགས་སུ་གསོལ་ཏེ་
176



སེར་སྦྲེང་གི་མཐའ་རིམ་གྱིས་ལྕགས་ཁྲའི་རྡོ་སྐས་བརྒྱུད་འདུ་ཁང་དུ་བསྡུ་དགོས།
གཉིས་པ། སྐུ་འཆམ་དངོས་གཞི་ལ། (སྤྱན་གཟིགས་རྒྱུས་པ་བཤམས་ན་
འཆམ་ཆས་སྡུས་པ་དང་། སྤྱན་གཟིགས་སྡུས་པ་ལ་འཆམ་ཆས་དང་རྔ་རོལ་
དུང་རྒྱུ་ཐམས་ཅད་རྒྱས་པ་བཅས་ཕོ་ལོ་མོ་ལོའི་ལོ་གནང་རེས་འཁོར་བཅས་
མཛད་ལམ་ཡོད་ཅིང་) གར་འཆམ་པ་རྣམས་འཆམ་ཁང་ནས་སྐུ་འཆམ་གྱི་
སརྒ་མ་འཆོལ་བར་རིམ་གྱིས་འདོན་འཆམ་དང་བཅས་ཐོག་མར“ས་འདུལ”ལ་
སྤོས་སྣེ་གཅིག་དང་སྤྱན་རྒྱ་གཉིས། སྤོས་ཕོར་གཉིས་བཅས་ཀྱི་སྤྱན་དྲངས་ཏེ་
མགོན་པོའི་ལྷ་ཚོགས་གཙོ་འཁོར་འཆམ་མང་དགུ་བཅུ་སྐོར་ཕྱག་མཚན་བྷན་
ཕུར་ཐོགས་ནས (འཆམ་ཆས་ཀྱི་ཕོད་ཀ་ཧོར་གོས་དང་། གན་གོས་སོགས་
འཆམ་སྣ་རེར་ཐམས་ཅད་རྒྱུ་གཅིག་ཡིན་པ་ལ་ཚོས་སྣ་མི་འདྲ་བ་བཞི་ཚན་བཞི་
ཚན་རེ་བསྒྲིགས་ནས་སྤེལ་ཡོད) གར་འཆམ་གྱི་རིམ་པ་རྣམས་ཆ་ཚང་གི་རྗེས་སུ་
གཏོར་རར་ཡུང་ཟོར་འཕེན་པ་དང་། སྐྱེས་པ་གྲི་གར་འཁྲབ་མཁན་བཞི་ནས་
གཏོར་རྒྱབ་ཀྱི་མེ་མདའ་འཛམ་གྲགས་བསྟུད་མར་འཕན་དགོས། དེ་ནས་སྐུ་
འཆམ་རྣམས་རིམ་གྱིས་ལོག་འཆམ (དོན་འཆམ་དང་ལོག་འཆམ་ལ་ཁ་དོག་
ལྟར་བཞི་ཚན་རེ་སྡེབས་འཆམས་བྱེད་པ་ལས་ངོ་རེ་བཞིན་བྱས་ན་མི་གྲུབ)དང་
བཅས་མཐའ་བསྡུས། གསུམ་པ། སྤོས་སྣེ་དང་སྤྱན་འདྲེན་རྒྱ་གླིང་སྤོས་ཕོར་
བརྒྱད་བསྒྲིགས་བཅས་སྒོ་མ་ཞེས་པ་ལ། རྡོ་རྗེ་སློབ་དཔོན་གྱིས་ཞྭ་ནག་ཕོད་ཀ་
དང་ བྷན་ ཕུར་ ཐོགས་ཏེ་རྡོ་ རའི་དབུས་ སུ་ བསྐོར་ བ་ གཅིག་ འཁོར་ བ་ དང་།
མདོས་ཆེན་གྱི་ཕྱོགས་བཞི་སོ་སོར་ཕུད་ཕོར་ཐོགས་ཏེ་མདོས་ཀྱི་སེར་སྐྱེམ་གསུང་
བ་དང༌། དེ་རྗེས་ལིང་གའི་འགྲམ་དུ་བྱོན་ཏེ་ཞིང་བཅུའི་དགྲ་བགེགས་ཀྱི་བླ་
སྲོག་རྣམ་པར་ཤེས་པ་རྣམས་ལིངྒའི་གཟུགས་བརྙན་དེར་འགུག་བཞུགས་མཛད་
པ་དང་། དེ་ནས་གུང་འགག་པས་རྡོ་རའི་དབུས་སུ་སྟག་ལྤགས་ཀྱི་གཡང་གཞི་
བཀབ་པའི་ཁྲིའུ་ཤིང་སྒྲོན་པའི་སྟེང་དུ་སྒོ་མ་བཞུགས་སུ་གསོལ་བ་དང༌། བཞི་
177



པ། ཡན་ལག་ཞེས་པ་དུར་ཁྲོད་བདག་པོ་བཞི( ཀིང་རུས་ཀྱང་ཟེར) ལྔ་པ།
ཤ་འབྲོང་བཞི། དྲུག་པ། བདུད་བཙན་བཞི་བཅས་ནས་ཕྱག་མཚན་རལ་གྲི་
དང་བྷནྡ་ཐོགས་ཏེ་རིམ་པར་འཁྲུག་ཆ་ཆེ་ལ་འགྱིང་འབག་བརྗིད་ཉམས་དང་
ལྡན་པའི་སྟངས་སྟབས་ཀྱིས་གར་འཆམ་དང་བཅས་སོ་སོའི་ལོག་འཆམ་གྱིས་
མཐའ་བསྡུས། དེ་རྗེས་སྒོ་མ་ཁྲི་ལས་བཞེངས་ཏེ་ཕྱག་གཡས་གཡོན་སོ་སོར་བྱ་
རོག་དང་འུག་སྒྲོ་བསྣམས་ཏེ་ལིང་གའི་འགྲམ་དུ་གར་འཆམ་དང་བཅས་ལིང་
གའི་ལྷ་དབྱེའི་སྟངས་སྟབས་དང་དམིགས་རིམ་རྣམས་གྲུབ་པ་དང་། སླར་
ཡང་སྒོ་མའི་ཕྱག་ཏུ་ལྕགས་ཀྱུ་ཞགས་པ། ལྕགས་སྒྲོག དྲིལ་བུ་བཅས་སྒོ་
མའི་ཕྱག་མཚན་བཞི་རིམ་པར་བསྣམས་ཏེ་ལས་སོ་སོའི་ཕྱག་རྒྱུའི་སྟངས་སྟབས་
དམིགས་རིམ་དང་འབྲེལ་བའི་གར་འཆམ་བཅས་ལིངྒ་དེར་བཟུང་འཆིང་་་་་་
བསྡམས་བརྡུངས་ཀྱི་ཕྱག་རྒྱ་དང་དམིགས་རིམ་སོ་སོར་མཛད་དེ་གར་འཆམ་གྱི་
རིམ་པ་གྲུབ་བསྟུན་ལིངྒ་དེ་ཕུར་པས་བསྒྲལ་ལས་གནང་སྟེ་སྲོག་དབུག་བླ་ཚེ་ཁྲག་
འཐུང་རྒྱ་མཚོའི་ཞལ་དུ་མཆོད། རྣམ་ཤེས་ཆོས་ཀྱི་དབྱིངས་སུ་འཕོ་བར་
མཛད་ནས་སྤྱན་འདྲེན་རྒྱ་གླིང་གི་སྔོན་བསུ་འབྱོར་བ་དང་བསྟུན་ལོག་འཆམ་
དང་བཅས་སྒོ་མ་ཕྱིར་ཕེབས། བདུན་པར། སྤོས་སྣེ་དང་། སྤྱན་རྒྱ་སྤོས་
ཕོར་སོགས་གོང་ལྟར་ཐོགས། དཔལ་མགོན་ཕྱག་བཞི་པ་གཙོ་འཁོར་འཆམ་
མངས་བརྒྱད་ཅུ་བསྐོར་ལ་མགོ་བརྙན་སྣ་ཚོགས་ཀྱི་ཞལ་འབག་དང༌། ཕོད་ཀ་
སྟོད་ལྷོ་སོགས་སོ་སོའི་མངོན་རྟོགས་དང་མཚུངས་པ་ལ་ཕྱག་མཚན་བྷནྡ་དང་
མཚོན་ཆ་སྣ་ཚོགས་བསྣམས་ཏེ། དཔའ་སྤོབ། འགྱིང་རྔམས་ལྡན་པའི་ངང་
ནས་རྡོ་རར་འཁོར་བ་དང་མཚོན་ཆ་བཅུ་གསུམ་གྱིས་རེ་རེ་བཞིན་སྦྱང་རིམ་གྱིས་
དྲག་པོའི་སྟངས་སྟབས་དང་བཅས་གཏུམ་རྔམས་དང་བརྗིད་ཉམས་ལྡན་པའི་
སྒོ་ནས་ལིངྒར་བརྔམས་མཆོངས་ཀྱིས་མཚོན་ཆ་རེ་རེ་བཞིན་བཏབ་ནས་རྣམ་
ཤེས་ཆོས་ཀྱི་དབྱིངས་སུ་སྤོར་བའི་ཚུལ་ དང་ བསྟན་དགྲ་བསྒྲལ་བའི་དགྱེས་་་
178



ཉམས་ཀྱི་གར་འཆམ་མཛད་པའི་ཐོག་འཆམ་མངས་རྣམས་རང་རང་གི་གནས་
སུ་བཞེངས་ནས་བཞུགས། སྐབས་དེར་འཆམ་ཁང་ནས་དུང་དམར་ཤུ་རྐང་
དང་རྔ་རོལ་འུར་རྡུངས་ཀྱི་ལས་མཁན་ ཤ་བ་ཁྲི་པ་ ཐོད་དབྱུག་དང་། བྷནྡ་
ཐོགས་ཏེ་རྡོ་རར་ཐོན་པ་དང་། གནོད་སྦྱིན་ཁྲི་པས (བཙུན་ཆུང་ལོ་བརྒྱད་
དགུ་ཙམ་ལ་རྒྱབ་བསྐྱོར་དང་ནས་གཞོང་བཟུང་རོགས་གཅིག་ཡོད)ནས་གཞོང་
སྟེགས་ནས་འཆམ་ཁང་གི་སྒོའི་ཕྱིར་རང་སར་ལངས་ནས་སྡོད་པ་ལ། ལས་
མཁན་ཤ་བས་གྲངས་ཀ་ལྔ་རེ་བྱས་པའི་སྟངས་སྟབས་ཀྱི་གར་འཆམ་དང་བཅས་
མཆོད་འབྲུ་ལན་གསུམ་མཆོད་དེ་གནོད་སྦྱིན་ཁྲི་པ་ཡར་ལོག དེ་རྗེས་ཤ་བ་ཁྲི་
པས་གྲངས་ཀ་གོང་ལྟར་གྱི་གར་འཆམ་ཤིན་ཏུ་འཁྲུག་པ་ལེའུ་གཅིག་གི་མཚམས་
སུ་ཆོས་གཡོག་ནས་ལིངྒ་རྡོ་རའི་དབུས་སུ་བཤམས་པ་དང༌། དེའི་འགྲམ་དུ་
གོས་ཁ་གྲུ་བཞི་གཏིང་བའི་སྟེང་དུ་ཤ་བ་པུད་མོ་བཙུགས་ཏེ་སྐེད་གཟེར་དང་།
རྭ་བརྡར། གཟེ་དཀྲུག་དབུགས་ཉན་སོགས་ཀྱི་སྟངས་སྟབས་དང་བཅས་རལ་
གྲི་ཐོགས་ཏེ་གྲི་བརྡར་ལེན་གསུམ་བྱས་ནས་ལིངྒ་དེ་མགོ་ལག་དོན་སྣོད་རྣམས་
ཡོངས་སུ་དུམ་བུར་བསྒྲལ་ལས་དང༌། ཕུད་མཆོད་སོགས་བྱས་ཏེ་རལ་གྲི་དེ་
ངེས་མེད་དུ་དོར་ནས་ངལ་བའི་སྟབས་ཀྱིས་སྐེད་གཟེར་དང་བཅས་ལྟག་ར་ས་ལ་
འགྱེལ་ཏེ་དབེན་ཙམ་བསྡད་ཐོག་སླར་ཡར་ལངས་ཏེ་བྷན་དྷ་དང༌། ཐོད་་་
དབྱུགས་བཟུང་སྟེ་དལ་བུའི་གོམ་འགྲོས་ཀྱིས་གར་འཆམ་དང་བཅས་མདོས་
ཆེན་གྱི་འགྲམ་དུ་སླེབས་པ་དང་། མདོས་ཆེན་ལ“ཨབ་བཞག་གོམ་པ”ཞེས་
པ་ཨོང་དོ་ས་ལ་མ་རེག་ཙམ་ལག་གཉིས་པུས་སྟེང་དུ་བཞག་ནས་འཕག་མཆོངས་
མཆོངས་སྐོར་ཆ་ཚང་ཞིག་རྒྱབ་སྟེ་སླར་ཐོད་དབྱུགས་དང་། བྷནྡ་འུབ་ཀྱིས་
བླངས་ཏེ་འཆམ་མངས་རྣམས་ཀྱི་ཁྲོད་ཤ་རོགས་ཀྱི་འགྲམ་དུ་རང་སར་ལོག་ནས་
འཆམ་མངས་བྱིངས་དང་འདྲ་བའི་གར་འཆམ་དང་བཅས་འཆམ་མངས་རྣམས་
བཞི་ཚན་བཞི་ཚན་བྱས་ཏེ་ལོག་འཆམ་གྱི་རིམ་པས་མཐའ་བསྡུས། དེ་ནས་
179



བརྒྱད་པ། དཔལ་ལྡན་ཞིང་སྐྱོང་དབང་པོའི་རུ་འདྲེན་སྡེ་བཞིའི་འཆམ་ལ།
དང་པོ། དགེ་སློང་འཁར་གསིལ་ཐོགས་པ་བཞི། དེ་རྗེས་སྔགས་པ་ཕུར་པ་
ཐོགས་པ་བཞི། དེ་རྗེས་སྐྱེས་པ་གྲི་གར་ཅན་བཞི། དེ་རྗེས་བུད་མེད་རལ་པ་
ཅན་བཅུ་ལ་གཙོ་བོ“བ་བོང་བདག་མོ”ཟེར་བ་རྭ་ཅོ་ཅན་ལ་སོགས་པ་བདུད་མོ་
ནག་མོ་དཔོན་གཡོག་བཅུ་བཅས་རྣམས་རང་རང་གི་གར་འཆམས་རིམ་པ་དང་།
བདུད་མོ་རྣམས་ཀྱིས་རང་བཞིན་རྩེད་མོ་སྣ་ཚོགས་བྱེད་པ་ལས་ཞིང་འབྲོག་ལོ་
ལེགས་ཡོང་མིན་གྱི་བརྟག་པ་ཡང་བྱེད། དེ་རྗེས། དགུ་པ། དཔལ་ལྡན་
ཞིང་སྐྱོང་དབང་པོ་ཡབ་ཀུན་དགའ་གཞོན་ནུ་སྔོན་པོ་དང་། ཡུམ་སེང་གདོང་
དམར་མོ། ལས་མཁན་བམ་རོ་ཕོ་མོ་གཉིས(སྤྲ་དང་སྤྲེའུ་གཉིས)བཅས་གཙོ་
འཁོར་འཆམ་མང་དགུ་བཅུ་སྐོར་མདུང་དར་དང་བྷནྡ་ཐོགས་པ་རྣམས་ནས་
མདུང་ངོམས། གཏོར་ངོམས་རུ་བརྡབས་སོགས་གར་འཆམ་ཤིན་ཏུ་འཁྲུག་པ་
རིམ་པ་དང་། དེ་ནས་གཏོར་རར་གཏོར་ཟོར་འཕེན་པ་དང་ཆབས་ཅིག་སྐྱེས་
པ་གྲི་གར་འཁྲབ་མཁན་བཞི (ཞོལ་པའི་ ཨ་པ)ནས་གཏོར་རྒྱབ་མེ་མདའ་་་་
འཛམ་གྲགས་བཅས་འཕེན་དགོས་པ་དང་། དེ་རྗེས་བཅུ་པ། མགོན་པོ་
གཙོ་འཁོར་གྱི་སྐུ་འཆམ་མ་ར་ཡ་ཞེས་པ་ལ་འཆམ་མང་བརྒྱུད་ཅུ་སྐོར། དེ་
རྗེས་བཅུ་གཅིག་པ། མགོན་འཆམ་བདུན་བརྒྱད་མ་ཞེས་པ་ལ་འཆམ་མང་
བརྒྱད་ཅུ་སྐོར་བཅས་ཀྱི་གར་འཆམ་ལེ་ཚན་རྣམས་རིམ་པས་གྲུབ་རྗེས། བཅུ་
གཉིས་པ། སྒར་ཆེན་གྱི་སྲུང་མ་མ་མགོན་མགར་གསུམ་གྱི་སྐུ་སོབས་ལ་བཞོན་
པ་ཆིབས་དྲེལ་དང་ར་སྐྱེས་ཁམ་པ། ཆིབ་ཁྲིད་ཆུ་སྲིན་སེང་གེའི་གདོང་ཅན་
གཉིས་དང་བཅས་པ་འཆམ་ར་ནས་དུང་རྒྱུའི་སྙན་གསན་དང་ལྕགས་ཁྲའི་སྒོ་
འཕྱོར་བརྒྱུད་སེར་སྦྲེང་གི་ཐོག་ནས་རྡོ་རར་སྤྱན་འདྲེན་ཞུས་ཏེ (སྐུ་སོབ་དང་
བཞོན་པ་ཐམས་ཅད་ལ་གསང་ཐག་འཐེན་ཏེ་སྐུ་དང་བཞོན་པ་མངོན་སུམ་ལྟ་
བུའི་འགུལ་བསྐྱོད་དང་སྟངས་སྟབས་མཛད་རྒྱུ་ཡོད)རོལ་མོ་ཁང་གི་དབུ་ཆོས་
180



རྣམས་ནས་རྔ་རོལ་དུང་རྐང་བཅས་རྗེ་བཅོ་ལྔ་བ་ཆེན་པོའི་གསུང་དྲི་མ་མེད་
པའི་བཀའ་རྩོམ་ སྙན་ངག་གིས་སྤུད་པའི་མགོན་པོའི་ ཀ་བསྟོད་དང་། རྗེ་་
དབོན་ཆོས་དབང་སྤྲུལ་སྐུའི་གསུང་། ལྷ་མོ་དང་དམ་ཅན་སོ་སོར་ཀ་བསྟོད་
མཛད་པ་རྣམས་ཆ་ཚང་གསུངས་དགོས་པའི་ཐོག་རྡོ་རྗེ་སློབ་དཔོན་གྱིས་མགོན་
པོའི་སྐུ་སོབས་ཀྱི་མདུན་དུ་མ་མགོན་གྱི་འཕྲིན་བཅོལ་ལྗགས་སྐྱེམས་འབུལ་བ་
དང༌། སྒར་ཆེན་གྱི་རྩེ་ཤོད་བླ་གྲྭ་དང༌། གྲྭ་ཚང་མ་ལག་ཁག་དང་བཅས་པ་
སོ་སོ་ནས་སྐུ་ཚབ་མགྲོན་གཉེར་དང༌། ཕྱག་མཛོད། གཟིམ་འགག བླ་
གཉེར། སྤྱི་གཉེར་སོགས་འཕྱར་གཟན་འཕྱར་སྟོད་དང་འཇའ་ལྷམ་མཚལ་ཁ་
སྣ་ཀེར། སེ་རིལ་སྙུག་འཕྲོག་སོགས་ན་བཟའ་གཟབ་འཆོར་གྱིས་འཆམ་རར་
ཕེབས་ནས་མ་མགོན་ལྕམ་དྲལ་རྣམས་ལ་ཐུགས་སྨོན་སྙན་ཤལ་སྒྲོན་འབུལ་དང༌།
དེ་རྗེས་སྒར་གྱི་གྲྭ་མང་དང་། བླ་བྲང་གི་བུ་ཚ། ནང་གཟན་སྐྱ་བོའི་རིགས་
ཕྱོགས་གཉིས་སོ་སོ་ནས་མགོན་ཞོལ་གཡག་སོབས་གྱོན་པ་རེ་དང་། གཡག་རྫི་
རེ་བཅས་གཡག་འཆམ་རྒྱག་བཞིན་ཐོན་ནས་བླ་གཡེར་མཐིལ་དུ་ཁ་སྤྲོད་ཀྱིས་
པུས་བཙུགས་བྱས་པ་དང་འབག་ཆུང་བ(འཆམ་སེང་དུ་ངལ་གསོའི་བཞད་
གད་སློང་མཁན) རྣམས་ནས་བསངས་དང་ཕྱེ་མར་རྔ་སྦུག་སོགས་ཐོགས་ཏེ་
སྣང་བ་ཆོས་སྐུའི་ལྷ་བསངས་ཆ་ཚང་གཅིག་བཏོན་ནས། དེའི་རིང་གྲྭ་མང་
དང་བླ་བྲང་གི་ནང་གཟན་ཕྱོགས་གཉིས་ནས་སོ་སོའི་མགོན་གཡག་ལ་ཕྱེ་མར་
དང་། ཆང་ཕུད། རྣ་ཆ་དང་གཟེ་དར་འདོག་པ་སོགས་ཞོལ་ཁ་གསོལ་ཏེ་
ཕྱོགས་ཕྱོགས་མི་རེ་ངོ་རེས་སོ་སོའི་མགོན་གཡག་ལ་མཇལ་དར་སྒྲོན་པ་སོགས་སྐྱ་
སེར་གཉིས་ནས་ཞོལ་ཁ་གསོལ་ བར་འགྲན་སྡུར་རྒྱས་པ་ཞིག་བྱེད་སྲོལ་ཡོད།
དེ་རྗེས་ཞྭ་ནག་སྐུ་འཆམ་འཆམ་མང་དགུ་བཅུ་སྐོར་ནས་བྷན་ཕུར་ཐོགས་ཏེ་ཡུང་
ཟོར་དང་གཏོར་ཟོར་སོགས་ཟོར་འཕན་གྱི་རིམ་པ་བཅས་མདོས་ཆེན་དེ་གཏོར་
ཁུང་ནང་མེ་ལ་བསྲེགས་ཏེ་གཏོར་རྒྱག་མཛད་རྗེས་གོས་བཅད་ལྡན་དཀར་པོའི་
181



གྱོན་པ་སུམ་ཤན་དང་ཞྭ་མོ་ཝ་སྒོར་གྱོན་པའི་སྒོ་ཁང་གཉིས་ཀྱིས་སྣེ་ཁྲིད་དེ་
གཏོར་རྒྱབ་ཏུ་བུ་ཚ་དང་ཞོལ་པ་དྲུག་བཅུ་ཐམ་པ་འགོ་སྣམ་མཚལ་ལྗང་སྲམ་
ཤན་གཟིག་ཤན་དང་ཞྭ་ཝ་སྒོར་གྱོན་པ་གཡས་རུ་གཡོན་རུ་གཉིས་ཀྱི་མེ་མདའ་
འཛམ་གྲགས་དགུ་ཤོག་མང་པོ་གནམ་ས་འགུལ་བ་ལྟར་འཕེན་རེས་བཅས་་་
གཏོར་རྒྱག་གྲུབ་པ་དང་སྐུ་འཆམ་རྣམས་མཐའ་བསྡུས། གཏོར་གཞོང་ཐེབས་
རྩེ་དང་བཅས་པ་ཁ་ སྦུབ། དེ་ནས་རྡོ་སློབ་སྔགས་ཆས་ཀྱིས་བསྐྱར་དུ་མར་
ཕེབས་ཏེ་གཏོར་བྲོ་བརྡུང་བའི་སྐུ་འཆམ་ཆ་ཚང་གིས་སྡང་དགྲ་གནོད་བྱེད་མ་
རུང་བ་ཐམས་ཅད་གཏོར་གཞོང་རི་རབ་འབར་བའི་འོག་ཏུ་མནན་པའི་་་་
དམིགས་རིམ་མཛད། དེ་རྗེས་འདུ་ཁང་ཆེན་མོའི་ལྕགས་ཁྲའི་སྒོ་ཐོད་ནས་
སོག་པོའི་དད་སྦྱིན་རྒྱལ་རྒྱུད་ཅིག་གིས་ཕུལ་བར་གྲགས་པའི་ཚེམས་དྲུབས་མའི་
མ་མགོན་ཞལ་སྦྱོར་གྱི་གོས་སྐུ་བྱིན་ཅན་ལ་དབུ་ཐོད་དུ་གྲུབ་ཆེན་ཀརྨ་པཀྵིའི་
འདྲ་བརྙན་ཡོད་པ་ཐོག་བརྩེགས་གཉིས་ཀྱི་སྐུ་ཚད་ཙམ་གཤམས་པའི་མདུན་དུ་
རྒྱལ་ དབྱངས་ ཀྱི་ ཆོ་ ག་ གཟབ་ རྒྱས་ མཛད་དགོས་ པར། རྒྱལ་ དབྱངས་ལ།
དབུ་མཛད་བརྒྱད་ཀྱི་སྟེང་དུ་ལྷ་ཆེན་གྱི་སྐུ་གཉེར་གཅིག་དང༌། ཤ་འབྲོང་
བཞིའི་རྡོ་རྗེའི་གར་འཆམ་པ་བཞི་ཁ་སྣོན་དུ་ཕེབས་སྲོལ་བཅས་ཁྱོན་དབུ་མཛད་
བཅུ་གསུམ་གྱི་ཞྭ་ཟླམ་སྒྲོག་ཆབས་ཤིན་ཏུ་རྒྱས་པར་མཛད་དེ་ཐམས་ཅད་ཕྱག་
སིལ་བསྣམས་པའི་ཐོག དེ་ཉིན་རྟེན་འབྲེལ་བསླུ་བ་མེད་པའི་གནད་ཀྱིས་ཟླ་
བ་ ཡར་ཚེས་ ཞེས་ པའི་ སིལ་ སྙན་ སྐད་ གྲགས་ ཅན་ དེ་ དཀྲོལ་ དགོས་ པ་ དང་།
སིལ་སྙན་གྲལ་བསྟར་གྱི་ཕན་ཚུན་གཉིས་ལ་རྔ་སྒྲོམ་ཅན་གྱི་རྔ་རིལ་གཉིས་དང་།
གསེར་དངུལ་བཀྲ་མའི་སྤོས་ཕོར་བརྒྱད་སྒྲིག དངུལ་གི་དུང་ཆེན་བཞི་སྒྲིག
དདུལ་ཤོག་གི་དུང་དཀར་བཞི་སྒྲིག དངུལ་གྱི་རྒྱ་གླིང་བཞི་སྒྲིག སྐྱ་དར་
གཉིས། ཕྱག་དཔེ་འཛིན་མི་དཔེ་ཁྱེར་བ་བརྒྱུད། ཕྱེ་མར་འཁུར་མཁན་
གཉིས། རྡོ་རྗེ་སློབ་དཔོན་དང་། སློབ་དཔོན་གྱི་ནས་ཐེབ་འཁུར་མཁན
182



“གནོད་སྦྱིན་ཁྲི་པ” ཟེར་བ་གཅིག ( བཙུན་ཆུང་ལོ་བཅུ་ཡས་མས་ལ་གནོད་
སྦྱིན་གྱི་འབག་དང་ཆས་གོས་གྱོན་པ) འབག་འདི་དང་འབག་ཆུང་བ་ཅོ་རོ་ཆོས་
ལྡན་གྱི་འབག་གཉིས་རྗེ་ཆོས་དབྱིངས་རྡོ་རྗེའི་ཕྱག་བཟོ། སྐུ་འཆམ་ཉིན་གྱི་
རླུང་གནོན་ཡང་ཡིན་པར་གྲགས་པ་བཅས་རྒྱལ་དབྱངས་གྲུབ་རྗེས་འདུ་ཁང་དུ་
ཕྱིར་ཕེབས། དེ་ནས་ཚོགས་ཆེན་དགེ་བསྐོས་དཔོན་གཡོག་དང་ཕྱོགས་གྲྭ་ཆ་
ཚང་འདུ་ཁང་དུ་ཕེབས་ནས་རྗེས་ཆོག་རྣམས་མཛད་ཟིན་པ་དང་ལམ་སེང་
འཆམ་ཁང་ནང་དུ་ལས་མཐའི་གཏང་རགས་ཀྱི་སྦྱིན་སྲེག་བླུགས་དགོས་པར་རྡོ་
རྗེ་སློབ་དཔོན་གྱིས་གཙོས་པའི་དབུ་ཆོས་རྣམས་དང༌། སྐད་ལེན་ཡན་གྱི་ཆོག་
གྲྭ་རྣམས་ཕེབས་དགོས། དེའི་སང་ཉིན་ཚེས་སུམ་ཅུའི་ཉིན་འདུ་ཁང་ཆེན་
མོར་ཚོགས་མང་ནས་དངོས་གྲུབ་ལེན་ཆོག་གི་གཏང་རགས་རྒྱས་པ་བཅས་་་
འཚོགས་ནས་སྒར་ཆེན་ལོ་མཇུག་གི་བསྟན་རིམ་དགུ་གཏོར་ཆེན་མོའི་སྒྲུབ་་་
མཆོད་མཇུག་འགྲིལ་བ་དང༌། འདུ་ཁང་གི་དགུ་གཏོར་བཞུགས་གདན་སྤྱན་
གཟིགས་རྣམས་བསྡུ་དགོས། །
ཡང་ཕྱོགས་གཅིག་ནས་གོང་ཚེས་སུམ་ཅུའི་ཉིན་དགུང་གསར་གྱི་གྲ་སྒྲིག་
མཛད་སྒོར་ཕྱག་ཁང་གི་ཕྱག་མཛོད་ཆེན་མོ་དང་། གཉེར་ལྡེ། དྲུང་ཡིག
གཉེར་གཡོག་ཡན་དང༌། རྩེ་སྐོར་ནས་མགྲོན་གཉེར། གཟིམ་འགག་བཅས་
དང་། མཆོད་དཔོན་གྱིས་འགོ་ཁྲིད་ནས་མཆོད་གཡོག་ལག་བདེ་རྣམས་སྒྲིག་
བཙུགས་ཀྱིས་རྩེ་ཤོད་གཟིམ་ཆུང་ཁག་དང་ལྷ་ཁང་ཡོད་ཚད་དང་། སྐུ་མགྲོན་
གལ་ཆེའི་རིགས་སོ་སོའི་བཞུགས་ཤག་བཅས་པར་གནམ་ལོ་གསར་ཚེས་ཀྱི་རྟེན་
འབྲེལ་ལུག་མགོ་མར་ཚོན་གྱིས་བརྒྱན་པ་དང༌། ཞལ་ཟས་མདངས་རྒྱན་་་་་
འཐེན་མ་བདུན་ཚར་རེ་དང༌། ཕྱེ་མར་རྩེ་ལྡན་རྒྱས་པ། སྡེར་ཁ་རྒྱས་པ་རེ་
བཅས་སྒྲིག་གཤོམས་དང་། སྐུའི་གཅེན་གཅུང་སོགས་སྐུ་ངོའི་རིགས་དང་།
བླ་ཆེན་ཁག སྐུ་མགྲོན་ཁག་གཅིག གསོལ་གཟིམ་མགྲོན་མཆོད། དབུ་
183



ཆོས་ལས་སྣེ། ཕྱག་ཁང་གི་གཉེར་ལྡེ་ལས་ཚན་ཆེ་ཁག་བཅས་པ་སོ་སོའི་་་
བཞུགས་ ཤག་ ཏུ་ལུག་མགོ་མར་བརྒྱན་རེ་དང་། ཞལ་ཟས་མདངས་རྒྱན་་་
བསྐོར་བ་བདུན་ཚར་རེ་བཅས་སྒྲིག་འབུལ་དང་། ཕྱོགས་གཅིག་ནས་ཚོམས་
ཆེན་ཞལ་རས་ལྷ་ཁང་ནང་དགུང་གསར་ཚེས་གསུམ་ཉིན་གྱི་སྒར་ཆེན་བཞུགས་
གྲལ་ཆེན་མོའི་མཛད་སྒོའི་སྤྱན་གཟིགས་དང་། བཞུགས་གདན། སོ་སོའི་
སྡེར་ཐོབ་རྣམས་སྒྲིག་གཤོམས་སྟ་གོན་མཛད་དགོས་པར། ཕྱག་མཛོད་ཀྱིས་
གཙོས་པའི་གཉེར་ལྡེ། གཉེར་ཆུང༌། དྲུང་ཡིག་གཉེར་གཡོག བུ་ཚ་ལག་
དོ(བླ་བྲང་གི་ནང་གཟན་རྐང་འགྲོ་དང༌། གཞིས་སྡོད་ཅེས་པ་ཁག་གཉིས་ལ་
མི་གྲངས་ བཞི་ བཅུ་ སྐོར་ཡོད)བཅས་ དང་། རྩེ་ནས་ མགྲོན་ གཉེར་ དང༌།
གཟིམ་ འགག གཟིམ་ གཡོག (གདན་ དཀྲུག) ཅེས་ པ་ རྣམས་ དང༌།
དགུང་གསར་སྤྱན་གཟིགས་དོ་དམ་པ། དགུང་གསར་ཇ་འདྲེན་ཞེས་པ་་་་
དགུང་གསར་སྐབས་དམིགས་བསལ་གར་དགོས་ལག་བདེ་གྲྭ་ཤར་ཤེད་བཟང་
བདེ་གཅག་འཁྱུག་པ་ཅུ་སྐོར་ཟུར་འཐེན་མཛད་པ་རྣམས་ནས། བཞེད་སྤྲོ་
དང་། ཤིང་འབྲས། ཀ་ར་བྱི་རིལ་སོགས་མངར་ཆའི་སྣོད་བཅས་ལ་ཀོ་སྡེར་
རྒྱ་རྩི་མ་ཆེ་ཆུང་སྣ་ཚོགས་དང༌། གསོལ་ཇ་དང་བཞེས་ཐུག་ཞུ་སྣོད་ཟངས་
དམར་དངུལ་གྱི་ར་མ་ལུག་གི་བར་ལྡིར་དང་། དངུལ་དང་ཏོང་གི་ཐུག་བཟོ་
རག་བཤན་མ། དངུལ་སྐྱོགས་བཅས་རྣམས་རྩིས་འཁྲིར་བླངས་ཐོག ནང་
གཟན་བུ་ཚ་རྣམས་དང་མཉམ་དུ་བཞེས་སྤྲོ་དོ་སྒྲོམ་ཉིས་འགྱོགས་མ་གྲངས་བཞི་
བཅུ་སྐོར་དང༌ (བཞེས་སྤྲོ་མར་བཙོས་དང་། སྣུམ་བཙོས་ ཐམས་ཅད་ལག་
བསྡོགས་ལྷས་མ་ཤ་སྟག་ལས་བོང་རྣ་མེད) ཤིང་འབྲས་ཀྱི་ལྟང་དང་། མངར་
ཆའི་སྒམ་རྣམས་མཛོད་ཁང་ནས་དབོར་འདྲེན་དང་། བསྔོགས་འདོན་སོགས་
ཞུ་དགོས་པ་དང་། རྡོར་སློབ། མཆོད་དཔོན། ཟུར་རིའི་གཉེར་པ་སོགས་
དགུང་གསར་དོ་དམ་པ་ཞེས་པའི་སྤྱན་གཟིགས་དོ་དམ་རྣམས་ནས་ཚོམས་ཆེན་
184



གྱི་སྤྱན་གཟིགས་གཟབ་རྒྱས་འགྲེམ་གཤོམ་དང་། མགྲོན་གཉེར་ནས་བཞུགས་
གྲལ་གྱི་གདན་དེབ་དང༌། ཕྱག་ཁང་དྲུང་ཡིག་ནས་སྡེར་ཐོབ་མང་ཉུང་སོགས་
ཕྱག་དེབ་ཞལ་འབྱེད་ཐོག་གཉེར་ལྡེ་རྣམས་ནས་ཕྱག་དེབ་གཞིར་བཟུང་ཆད་
ལྷག་མི་འབྱུང་བའི་བཀོད་ཁྱབ་ཞིབ་གཤེར་དང་། གཟིམ་འགག་ནས་ཕྱོགས་
དམན་སོ་སོའི་གོ་བབ་མ་འཆོལ་བར་མགྲོན་དེབ་གཞིར་བཟུང་བླ་དཔོན་ཁག་
དང་བཟོ་རིགས་ཡན་གྱི་བཞུགས་ཁྲི་བཞུགས་གདན་གསོལ་ལྕོག་བཅས་་་་་
མཚར་དུ་དངར་བ་སྒྲིག་གཤོམས་དང་། གསོལ་དཔོན་ནས་གོས་ཚོན་ཁྲ་་་
འཇའ་ལྡན་ལེགས་ཞེར་སྣ་ཚོགས་གོ་བབ་མ་འཆོལ་བར་མཐོ་རིམ་རྣམས་ཀྱི་་
གསོལ་ལྕོག་སོ་སོའི་སྟེང་དུ་གོས་ཆེན་གྱི་སྡེར་བདན་རེ་གཤམས་དགོས (བླ་སྤྲུལ།
ཕྱག་མཛོད། གཉེར་ལྡེ་དང༌། དབུ་ཆོས་ལས་སྣེ་ཡན་ལས་ཚན་ཆེ་ཁག་་
རྣམས་ལ) མ་གཏོགས་མེད། །
བཞུགས་གྲལ་ཆེན་མོའི་བཞུགས་གདན་དང་། དཀར་སྤྲོའི་སྡེར་ཐོབ་
རྣམས་སྒར་ཆེན་གྱི་མཛད་ལམ་ཕྱག་དེབ་གཞི་བཟུང་སྟེ། ཐོག་མར་ཚོམས་
ཆེན་གྱི་བྱང་དབུས་ནས་ཞལ་ལྷོར་གཟིགས་ཀྱི་སྐྱབས་མགོན་རྒྱལ་བའི་དབང་པོ་
ཀརྨ་པའི་བཞུགས་ཁྲི་རིན་པོ་ཆེ་བླ་ན་མཐོ་བ་ལ་བསྟན་དཀར། སྟན་དམར་
འཇབ་རྩེ། བཞུགས་ཁ་སྐུ་རྒྱབ། བླ་རེ་སོགས་གཟབ་བཞེས་ཀྱི་ཁྲི་ཆས་ཆ་
ཡོངས་སུ་ཚང་བའི་སྟེང་དུ་རི་དྭགས་ཀྲིཥ་ཎ་སཱ་རའི་ལྤགས་པ་ཁ་མིག་སུག་བཞི་
མ་ཉམས་པ་ཞིག་བཞུགས་ ཁའི་འོག་ནས་བཞུགས་ཁྲིའི་མདུན་དུ་ཅུང་ཟད་་་་
འཕྱང་ནས་སྒྲོན་དགོས་པ་དང་། གསོལ་ལྕོག་སྟེང་དུ་མེ་ཏོག་གན་དཀར་ཡུ་
རིང་གསེར་གྱི་སྟེགས་ཁེབས་ཅན་སོགས་སྐུའི་ཉེར་སྤྱད་རྒྱས་པ་ཆ་ཚང་དང་།
གསོལ་ལྕོག་གི་ཞབས་ནས་རྒྱ་དངུལ་དང༌། གསེར་ཟངས། གསེར་དངུལ་
བཀྲ་མ་སོགས་ཀྱི་བཀྲ་ཤིས་རྟགས་བརྒྱད་དང་། རྫས་བརྒྱད། རྒྱལ་སྲིད་སྣ་
བདུན། རིན་ཆེན་བདུན་དང་། ཉེ་བའི་རིན་ཆེན་བདུན། འདོད་ཡོན་སྣ་
185



ལྔ་ལ་སོགས་པ་རེ་རེ་བཞིན་ཚགས་བཀྲོལ་ཡིད་དབང་འཕྲོག་པ་བརྐོས་པའི་་
གཟུགས་བརྙན་རྣམས་དཔངས་ལ་ཁྲུ་གང་ཡན་ནས་འདོམ་ཕྱེད་མན་རེ་ཙམ་
བྱས་པའི་བཀྲ་ཤིས་པའི་ཡོ་བྱད་མང་པོ་བསྟར་ལ་སྒྲིགས་ཤིང་ཀུན་ནས་མཛེས་
པར་བྱས་པའི་མདུན་དུ་སླར་ཡང་རྒྱལ་བའི་དབང་པོ་མཆོག་གི་སྤྱན་སྔར་བཞེས་
སྤྲོ་སྡེར་ཐོབ་ཆ་ཚང་བརྒྱ་དང་ལྔ་བཅུ་ཐམ་པ་བསྒྲིགས་པའི་དབུས་སུ་བུ་རམ་
སྒར་མའི་ཁང་བཟང་རྒྱ་ཕིབས་ཅན་ལ་མར་སྐྱུང་གི་ནོར་བུའི་རྒྱན་ཁྲབ་དང་།
འཕྱང་ཕུལ་སོགས་བཀོད་པ་ཕུན་སུམ་ཚོགས་པ་ལ་རྩེ་མོར་སོར་མོའི་འདུ་བྱེད་
ལས་བསྐྲུན་པའི་རྩི་བཅུད་ཀྱི་རིགས་ལྔའི་ཕྱག་མཚན་གཉྫི་རས་རྣམ་པར་བརྒྱན་
པ་སོགས་རྟེན་འབྱུང་གི་དངོས་པོ་མཐའ་ཡས་པའི་ཀུན་བཟང་མཆོད་སྤྲིན་་་་
མཚར་དུ་དངར་བ་བཤམས་པ་དང་། དེ་འོག་སྐུའི་གཡས་ཕྱོགས་ནས་ཞལ་
ལྷོར་གཟིགས་པའི་བླ་སྤྲུལ་ཆེ་ཆུང་རྣམས་དང་འབྲུག་པ། འབྲས་ལྗོངས། སྡེ་
དགེ་ནང་ཆེན་སོགས་ཆོས་རྒྱལ་ཁག་གི་སྐུ་ངོའི་རིགས་དང་། རྒྱལ་བའི་དབང་
པོའི་ཡབ་ཡུམ་དང་སྐུའི་གཅེན་གཅུང་། རྒྱལ་བ་ཡབ་སྲས་ཁག་གི་ཡབ་ཚང་
གཅེན་གཅུང་། མཁའ་འགྲོ་ཆེན་མོ་ཨོ་རྒྱན་མཚོ་མོ་སོགས་ལ་རང་རང་དབུ་
གནས་དང་མཐུན་པའི་བཞུགས་ཁྲི་དང་། ཁྲི་ལྕོག་མཐོ་དམན་མ་འཆོལ་བར་
རིམ་གྱིས་སྒྲོན་ཐོག བཞེས་སྤྲོའི་སྡེར་ཐོབ་སུམ་ཅུ་དང་ཉེར་ལྔའི་སྡེར་རིམ་
པར་བཤམས་པ་དང༌། །
ཞལ་ ཤར་དུ་གཟིགས་པའི་གཡས་གྲལ་གྱི་གྲལ་འགོར་སྒར་ཆེན་འཕྲིན་
ལས་ཀྱི་བྱེད་པོ “གུའི་གུང་པ” (ཡོན་གོང་མ་རིམ་པས་བསྩལ་བའི་སོག་པོའི་
རྒྱལ་རིགས་སུ་གཏོགས་པའི་ཆོ་ལོ་དང་མིང་རྒྱལ་རབས་ཀྱི་སྐབས་སུའང་ཆོ་ལོ་
འདི་རིགས་ལ་བསྒྱུར་བཀོད་ཆེ་བ་མཛད་མེད) “ཞྭ་ནག་མཛོད་པ”ལ་འབོལ་
ལོག་ཉིས་བརྩེགས་སྟེང་ཧོར་གོས་ཚོན་ཁྲའི་ཐ་ལྕགས་དང་འཇའ་དམར་སེར་
ནང་གཅན་གཟན་གུང་གི་མགོ་ལྤགས་ཁ་མིག་སྨ་ར་མཆེ་བ་བཅས་གསོན་ཉམས་
186



ལྡན་པའི་མཐོང་བཅུག་ཅན་གྱི་གོས་ཁ་དང་། མདུན་ལྕོག་སྟེང་གོས་ཆེན་སྡེར་
གདན་ལེགས་པ་རང་འགྲིག་སྟེང་བཞེས་སྤྲོའི་སྡེར་ཐོབ་ཉི་ཤུ་རྩ་ལྔ (གོ་བབ་ཐོབ་
ཐང་གི་སྡེར་ཐོབ་ཞེས་པ་ནི་དཔེར་ན་སྒར་ཆེན་གྱི་ཕྱག་མཛོད་ལ་གོ་བབ་སྡེར་
ཐོབ་ཉི་ཤུ་རྩ་ལྔ་ཞེས་འཁོད་པར་དཀར་སྤྲོ་གྲངས་ཉི་ཤུ་རྩ་ལྔ་དང་། ཚ་ལུམ་ལ་
སོགས་ པའི་ ཤིང༌ འབྲས་ གསོལ་ པ་ དང༌། ཨ་ མ་ དང༌། རྒུན་ འབྲུམ།
མངར་ཁམ། ཁ་སུར། ཀོ་ལྟབས་སོགས་ཀྱི་ཤིང་འབྲས་དང༌། ཤེལ་དཀར་
རྟ་སོ་ལ་སོགས་པའི་ཀ་ར་བུ་དཀར། ལྦུ་དཀར། ཚ་ལུམ་ཉ་བྱེ་རིལ་ལ་སོགས་
པའི་བྱེ་རིལ་སོགས་སྣེ་རེ་ནས་ཀོ་སྡེར་རེ་དང་། བཞེས་སྤྲོའི་སྡེར་གདན་ཞེས་
པ་སྡེར་མའི་མཐིལ་དུ་ལྤགས་དཀར་ལྤགས་ནག་ཟེར་བའི་ལྤགས་རློན་དཀར་
ནག་གྲུ་བཞི་གཉིས་དང༌། ཀརྨ་རྒྱ་མཚོ་ཞེས་ པའི་སྐྱུས་ཁམ་སྐམ་པོ་ཆུ་ལ་་་
སྦྱངས་པ་རྡོག་ཁ་ཤས་རེ་བླུགས་དགོས་པ་བཅས་རྣམ་གྲངས་རེ་ལ་སྡེར་རེ་བརྩིས་
པའི་ཁྱོན་སྡེར་ཐོབ་ཉི་ཤུ་རྩ་ལྔ་སྒྲིགས་དགོས་པ་ལྟ་བུའོ)
དེ་འོག་མཁའ་འགྲོ་ཆེན་མོ་དང་། སྐུ་ཚ་རྡོར་སློབ་རྗེ་དབོན་རིན་པོ་ཆེ།
གཞན་ཡང་སྐུའི་གཅེན་གཅུང་སྲས་སྲོས་རྣམས་བླ་སྤྲུལ་ཆེ་ཆུང་གི་སྐུ་གཞོགས་
གཡས་ནས་ཞལ་ལྷོར་གཟིགས་ཀྱི་འབོལ་ལོག་སྟེང་སྲབ་གཅིག་དང༌། གོས་ཁ་
སྡེར་གདན་སོགས་གོང་མཚུངས་ལ་གོས་ཁའི་མཐོང་བཅུག་ལ་གུང་གཞུང་བྱས་
པ་ལས་གུང་མགོ་མི་ཐོབ་པ་དང་དཀར་སྒྲོའི་སྡེར་ཐོབ་ཉི་ཤུ་རྩ་ལྔ།
དེ་འོག་གཉེར་ལྡེ་ཆེ་ཁག་རྣམས་དང་། དངུལ་བསྐྱོད་ཁང་གི་དོ་དམ་པ།
སྣ་དཀར་གཞིས་ཀྱི་སྡེ་པ་བཅས་གོ་གནས་འདྲ་བར་སོ་སོར་འབོལ་ལོག་རེ་དང་།
སྲབ་གཅིག་གི་སྟེང་སྟག་མགོ་ཁ་མིག་དང་། སྨ་ར། མཆེ་བ་སོགས་གསོན་
ཉམས་ལྡན་པས་མཐོང་བཅུག་བྱས་པའི་གོས་ཁ་དང་། གསོལ་ལྕོག་སྟེང་གོས་
ཆེན་གྱི་སྡེར་གདན་འབྲིང་བ། དཀར་སྤྲོ་དང་བྱི་རིལ། ཤིང་འབྲས། ཀ་
ར། རྒུན་འབྲུམ་སོགས་ཀྱི་སྡེར་ཐོབ་རྣམ་གྲངས་བཅུ་གསུམ།
187



དེ་འོག་གཡོན་གྲལ་གྱི་གྲལ་འགོར་ཞལ་ལྷོར་གཟིགས་ཀྱི་སྐུ་བཅར་བླ་ཆེན་
རྣམས་དང༌ ( སྔར་ཡོན་མིང་རྒྱལ་རབས་སྐབས་གོའི་ཤི་དང་། ཀྭན་ཏིང་ཏཱ་
གོའི་ཤིའི་ཆོ་ལོ་དང་ཐམ་ག་ཡོད་པ་ཤ་སྟག་ཡིན་ཡང་དུས་སྐབས་རེ་ཙམ་ལ་སྒར་
ཆེན་དུ་མཁན་པོ་ཡོང་སྲིད་པ་དང་། དེ་མིན་རྡོ་རྗེ་སློབ་དཔོན་དང༌། སྤྱི་
ཁྱབ་ མཁན་པོ། དབུ་མཛད་ ཁྲི་ པ་ བཞི། ཆོས་ ཁྲིམས་ པ ( དགེ་བསྐོས)
བཅས་དབུ་ཆོས་ལས་སྣེ་རྣམས་དང་། གསོལ་གཟིམ་མགྲོན་མཆོད་སོགས་སྐུ་
མདུན་པ། གྲྭ་ཟུར་དཔོན་སློབ་དང་དྲུང་པ། མཆོད་གོང་ཕྱག་མཛོད་སོགས་
རྒྱལ་བ་ཡབ་སྲས་ཁག་གི་མཛོད་པ་རྣམས་ལ་འབོལ་ལོག་དང་སྟག་གཞུང་མཐོང་
བཅུག་གི་གོས་ཁ། མདུན་ལྕོག་སྟེང་གོས་ཆེན་སྡེར་གདན་འབྲིང་བ། དཀར་
སྤྲོ་སོགས་སྡེར་ཐོབ་བཅུ་གསུམ་གོང་དང་འདྲ་བ(འདི་མན་སྡེར་གདན་མེད།)
དེ་འོག་གཉེར་ཆུང་རྣམས་དང་ཕྱག་མགྲོན་གཉིས་ཀྱི་དྲུང་ཡིག གསོར་
གཡོག གཟིམ་གཡོག མཆོད་གོང་གཉེར་པ། གྲྭ་ཟུར་གཉེར་པ། གྲྭ་
ཟུར་ སོ་ སོའི་ དབུ་ མཛད་ དང་ དགེ་ བསྐོས་ གཅིག་ ལྕོགས། ཆིབས་ དཔོན།
གསོལ་ཐབ་མ་ཆེན་སོགས་ལ་བར་འབོལ་དང་གཟིག་མགོའི་མཐོང་བཅུག་གི་
གོས་ཁ་དང༌། སྡེར་ཐོབ་རྣམ་གྲངས་དགུ་སྡེར་རེ་ཐོབ་ཀྱི་ཡོད།
དེ་ འོག་ དབུ་ ཆུང་ དང་། ཕེབས་ འགོ གྲྭ་ མང་ སྤྱི་ གཉེར་ རྣམས།
གུང་འགག་པ་རྣམས(འཆམ་ཆས་དོ་དམ་པ)ཚོང་དཔོན་ཁག བྱང་རིགས་
འབྲོག་ཁག་གི་འགོ་པ་རྡ་རོ་ཁ་དང་། མཛོ་དཔོན་སོགས་ལ་བར་འབོལ་རེ་
དང་། གཟིག་གཞུང་མཐོང་བཅུག་གི་གོས་ཁ་རེ། སྡེར་ཁ་དགུ་སྡེར་རེ།
དེ་འོག་ལྷ་ཁང་ཆེ་ཁག་གི་སྐུ་གཉེར་དང་། འདུ་ཁང་གི་མཆོད་གཡོག་
སྐད་ལེན་པ། དུང་པ་རྒྱ་གླིང་པ། གཞུ་སྙེའི་ཁུལ་གྱི་གཞིས་གྲྭ་ཟུར་གསུམ་གྱི་
གཞིས་ སྡོད་དང༌། (གཞུ་སྨོན་སྐྱིད་གཞིས་དང་ལྕགས་གྲོང་གྲྭ་ཚང་གཞིས།
སྙེ་མོ་ཟུར་རི་སྒང་གཞིས་གསུམ) བྱང་རིགས་ཀྱི་འབྲོག་སྡེའི་དམག་དཔོན་ཁག་
188



དང་། རྒན་བཅུ། སྣ་མཁར་གཞིས་ཀྱི་རྒན་པོ་སོགས་ལ་སྲབ་འབོལ་རེའི་
སྟེང་གོས་ཚོན་ཁྲ་ལེགས་པའི་གོས་ཁ་རེ། མདུན་ལྕོག་སྟེང་དཀར་སྤྲོ་བདུན་
སྡེར་རེ། དེ་འོག་རྡོ་ཤིང་འཚེམ་བཟོ། ལྷ་བྲིས། གསེར་བཟོ་དངུལ་བཟོ་
སོགས་ལས་རིགས་འདྲ་མིན་གྱི་དབུ་ཆེ་ཆུང་རྣམས་དང༌། བྱང་འབྲོག་དང་།
གཞིས་གྲྭ་ཟུར་གསུམ་ གྱི་ རྒན་བཅུ་དང༌། སྤྱི་མི་ ཕྱག་ ཁང་གི་གཉེར་གཡོག་
དང་། བར་ ཐབ་མ་ཆེན། སྒོ་ར་བ་དང་ཁང་གཉེར་གཉིས། སྣ་མཁར་
གཞིས་ཀྱི་ལས་དཔོན་བཅས་ལ་སྲབ་འབོལ་རེའི་ཐོག་འགོ་སྣམ་འཇའ་ལྡན་གྱི་
ཟམ་ཁ་རེ་དང་། སྡེར་ཐོབ་བདུན་སྡེར་རེ། དེ་བྱིངས་བླ་བྲང་གི་བུ་ཚ་ཞེས་
པ་རྐང་འགྲོ་དང་གཞིས་སྡོད་ཁག་གཉིས་ཀྱི་ནང་གཟན་རྣམས་དང༌། རྟ་པ་
དྲེལ་པ། ལས་རིགས་ཁག་གི་བཟོ་པ་སྐྱུས་མ་སོགས་སྒར་ཆེན་གྱི་ལྟོ་གཟན་
ཡོངས་རྫོགས་རྣམས་ལ་བར་སྐྱོང་ཡུག་རིང་སྟེང་དུ་རྒྱ་རུམ་ཤིས་རུམ་སྤུས་ལེགས་
ཀྱི་ཁ་གདན་ནར་ཡུག་དང་། མི་རེར་སྡེ་ལྕོག་རེ་དང༌། དཀར་སྤྲོ་ལྔ་སྡེར་རེ་
བཅས་བཞུགས་གྲལ་དུ་བཏང་ཆོག་ཨང་སར་གྱི་སྒྲིག་གཤོམས་བྱེད་དགོས། །
གཞན་ཡང་རྩེ་ཤོད་གཟིམ་ཆུང་ཁག་དང་། ལྷ་ཁང་ཁག འདུ་ཁང་
བཅས་པར་སོ་སོའི་ཞལ་ཐང་དང༌། དགུང་གསར་གྱི་མཆོད་རྫས་སྤྱན་་་་་་
གཟིགས་རྒྱས་གཤོམ་དང་། འདུ་ཁང་དབུས་སུ་དགུང་གསར་ཚེས་གཅིག་གི་
ཞོགས་པའི་མཇལ་མང་གི་བཞུགས་ཁྲི་དང༌། གྲོ་གསོ་ཕྱེ་མར། གསོལ་ཇོ་
བཞེས་འབྲས། བཞེས་ཐུག་གྲོ་ཐུག་དང་བཞེས་ལྡན། མཇལ་སློག་དཀར་སྤྲོ་
ལྔ་སྡེར་རེ་སོགས་སྟ་གོན་གྲ་སྒྲིག་བྱེད་དགོས་པ་མ་ཟད། ཕྱག་ཁང་མཇལ་དར་
བཅར་མཁན་རྣམས་ལའང་མཇལ་སློག་དཀར་སྤྲོ་ལྔ་སྡེར་རེ་གནང་རྒྱུའི་གྲ་སྒྲིག་
ཡོང་རྫོགས་གྲུབ་པ་བྱེད་དགོས།
189



ས་བཅད་གཉིས་པ། ཧོར་ཟླ་དང་པོ་ནས། བཞི་པ་བར་གྱི་
སྒྲུབ་མཆོད་དང་། དར་ཆེན་སྐུ་བཞེངས་གར་འཆམ་རྟེན་
འཛུགས། གོས་སྐུ་ཞལ་འབྱེད་དབུ་ཞྭསྒྲོན་བཞེས་སོགས་
ཆོས་ལུགས་མཛད་ཆེན་ཁག་གི་བྱ་རིམ་སྐོར་ལས།
ཧོར་ཟླ་དང་པོའི་དགུང་གསར་ཚེས་གཅིག་གི་ཞོགས་པ་ཕོ་བྲང་རྩེ་ནས་
སྙན་གསན་དུང་རྒྱ་བཀྲ་ཤིས་དགུ་བརྩེགས་ཀྱི་གྲངས་དང་བསྟུན་ནམ་ཕྱེད་ཡོལ་
ཙམ་ནས་རྩེ་གཟིམ་ཆུང་བཀྲ་ཤིས་ཁང་བཟང་དུ་བླ་ཆེན་ཁག་དང༌། དབུ་ཆོས་
ལས་སྣེ། ཕྱག་མཛོད། གཉེར་ལྡེ་ཆེ་ཁག གསོལ་གཟིམ་མགྲོན་གསུམ་སྐུ་
མདུན་པ་སོགས་ལས་ཚན་ནང་མ་རྣམས་རང་རང་གོ་བབ་ཀྱི་ལས་ཞུ་ལས་གོས་
གཟབ་མཆོར་གྱིས་གཟིམ་ཆུང་དུ་བཀྲ་ཤིས་བདེ་ལེགས་ཞུ་བའི་མཇལ་ཁར་་་་
བཅར་ཐོག་སྐུ་མདུན་དུ་གོ་བབ་ཀྱི་གྲལ་ལ་འཁོད་དེ་ཕྱེ་མར་དང་གསོལ་ཇ།
བཞེས་འབྲས་སོགས་གཟིམ་ཆུང་གི་རྟེན་འབྲེལ་མཛད་སྒོ་ཁྱུག་ཙམ་མཛད་པ་
གྲུབ་རྗེས། སྤྱན་འདྲེན་རྒྱ་གླིང་དང་སྤོས་སྣེ་བཅས་རྒྱལ་བའི་དབང་པོ་མཆོག་
གཟིམ་ཆུང་སྔགས་ཁང་དུ་ཆིབས་བསྒྱུར་གྱི་བཞུགས་ཁྲིར་ཞབས་སོར་འཁོད་
བསྟུན་གསུང་ཞབས་བླ་ཆེན་ཁག་དང༌། གསོལ་ གཟིམ་ མགྲོན་མཆོད་དབུ་་
ཆོས་ལས་སྣེ། ཕྱག་མཛོད་དང་། གཉེར་ལྡེ་ལས་ཚན་ནང་མ་རྣམས་ཀྱི་སྟེང་།
རྔ་རོལ་དུང་རྒྱ་སོགས་ཁ་འབུད་ཆ་ཚང་བཅས་ རང་རང་ གྲལ་དུ་འཁོད་ཐོག
མཎྜལ་རྟེན་གསུམ་འབུལ་བཞེས་དང་བརྟན་བཞུགས་ཕུལ་ཐོག ས་གཞི་བྱིན་
རླབས་དང༌། བཀའ་རྒྱུད་གོང་མའི་གསོལ་འདེབས། ཚེས་གཏོར་སོགས་
ཞལ་འདོན་གསུང་བ་དང༌། གཟིམ་ཆུང་གི་ཕྱེ་མར་དང་། གསོལ་ཇ་དང་
གཉིས། བཞེས་འབྲས། བཞེས་ཐུག་གྲོ་ཆན་བཅས་རིམ་པས་བཏེགས་རྗེས།
199



ཚེ་རིལ་དང་ཚེ་ཆང་བཅས་བཀྱེ་གནང་ཐོག་གཟིམ་ཆུང་སྔགས་ཁང་གི་མཛད་སྒོ་
གྲོལ་ཏེ། སླར་ཡང་སྤྱན་འདྲེན་རྒྱ་གླིང་དང་། རྡོ་སློབ་དང་། དགེ་བསྐོས་
བཅས་འདུ་ཁང་དབུ་ཆེས་རྣམས་ནས་སྤོས་སྣེ་བཅས་ཀྱིས་སྤྱན་དྲངས་ཏེ་རྒྱལ་
བའི་དབང་པོ་མཆོག་སྒར་ཆེན་འདུ་ཁང་ཆེན་མོའི་བཞུགས་ཁྲིར་ཞབས་སོར་
འཁོད་ཉིད་སྔོན་ལ་སྐར་ཆེན་གྱི་བླ་སྤྲུལ་དང་། ཕྱག་ལྡེ་སེར་མོ་བའི་རིགས།
དབུ་ཆོས་ལས་སྣེས་གཙོས་པའི་དགེ་འདུན་སེར་མོ་བ་ཡོངས་རྫོགས་དང་། དེ་
རྗེས་ཕྱག་ཁང་ལས་བྱེད་སྐྱ་བོ་རྣམས་ཀྱིས་མཚོན་པའི་ལྟོ་གཟན་རྣམས་དང་།
ཞོལ་པའི་མི་སྐྱ་ཕོ་མོ་ཡོངས་རྫོགས་དང་། རང་ཁོངས་དང་རང་ཁོངས་མིན་
པའི་ཁས་ཉེའི་ཞིང་འབྲོག་མི་སེར་དགུ་གཏོར་གྱི་གར་འཆམ་དང་ཆབས་ཅིག་
དགུང་གསར་གྱི་རྟེན་འབྲེལ་མཛད་སྒོའི་མཇལ་ཁར་བཅར་མཁན་རྣམས་དང་
བཅས་པ་རང་རང་གཟབ་མཆོར་གང་ལེགས་ཐོག་ནས་མཇལ་མང་དུ་བཅར་
མཁན་ཇི་ཡོད་ལ་སྒར་གཞུང་ནས་རྟེན་འབྲེལ་གྲོ་གསོ་ཕྱེ་མར་དང་། གསོལ་ཇ།
བཞེས་གྲོ བཞེས་འབྲས། བཞེས་ཐུག་གྲོ་རྩི་བཞེས་ལྡན་བཅས་སྦྱང་རིམ་
གྱིས་དྲངས་ཐོག་མཇལ་སློག་མི་རེར་ཁ་ཟས་ལྔ་སྡེར་རེ་བཅས་གནང་སྲོལ་ལ་
(འགའ་ཞིག་དཀར་སྤྲོ་སོགས་ཀྱི་ཆེད་དུ་བསྐྱུར་སྐོར་ཡང་བསྐོར་གྱིས་མཇལ་
ཁར་འོང་སྲོལ་ལ་བཀག་སྡོམ་མེད་པར་ངོ་རེ་བཞིན་དཀར་སྤྲོ་སྤྲོད་དགོས)འདུ་
ཁང་གི་མཛད་སྒོ་གྲུབ་རྗེས་རྒྱལ་བའི་དབང་པོ་མཆོག་རྩེ་གཟིམ་ཆུང་དུ་སྤྱན་
འདྲེན་དང་། དེ་ནས་ནམ་གསལ་བ་དང་བླ་བྲང་གི་ལས་ཚན་ཆུང་གྲས་རྣམས་
དང་། སྒོ་ཁང་སོགས་སྒར་གྱི་ནང་གཟན་རྣམས་དང་། དགོན་ཞོལ་གྱི་འུལ་
མི་ཐེམ་དུད་རེ་ནས་མི་རེ། གཞན་ཡང་རང་ཁོངས་ཁས་ཉེའི་ཞིང་འབྲོག་མི་
སེར་དང་བཅས་ཕྱག་ཁང་གི་རྟེན་འབྲེལ་མཇལ་དར་ལ་བཅར་མཁན་རྣམས་ལ་
གཉེར་ཚང་ནས་སོ་སོར་མཇལ་སློག་ཁ་ཟས་ལག་སྡོག་ལྔ་སྡེར་རེ་བཅས་གསོལ་
རས་བསྩལ་ནས་དེ་ཉིན་དགུང་གསར་ཚེས་གཅིག་གི་མཛད་སྒོའི་རིམ་པ་རྣམས་
191



གྲུབ་ཏེ་སོ་སོའི་བཞུགས་ཤག་ཏུ་རྟེན་འབྲེལ་མཛད་དེ་འདི་ནས་བཟུང་དགུང་
གསར་གྱི་ཚེས་བརྒྱད་ཀྱི་བར་སྤྲོ་བཞུགས་གནང་ཆོག་པ་དང༌། ཚེས་གཅིག་གི་
ཉིན་དགུང་ཞལ་རས་ལྷ་ཁང་དུ་དབུ་ཆོས་ཆ་ཚང་། རྒྱ་གླིང་གཉིས། མཆོད་
དཔོན་བཅས་ནས་ཆོས་གླིང་རྩ་གསུམ་དྲིལ་སྒྲུབ་ཀྱི་ཚེ་ཆོག་རྒྱས་པ་གསུང་ནས་
བཞུགས་ཁྲི་ཆེ་མོར་ རྟགས་བརྒྱད་རྫས་བརྒྱད་སོགས་གཤམ་ ཐོག་རྟེན་གསུམ་
འདེགས་འབུལ་དང་བརྟན་བཞུགས་བཅས་འབུལ་དགོས། དེ་ནས་ གསོལ་
ཚོགས་བར་མཚམས། དེའི་རིང་བླ་བྲང་གཞུང་ནས། ལས་ཚན་སེར་སྐྱ་ཆེ་
ཁག་རྣམས་སོ་ སོའི་བཞུགས་ཤག་ ཏུ་ “ལྤགས་འཛུག”་ཅེས་པ་ཞལ་ཟས་འདྲ་
བའི་སྤུགས་ལ་བུ་རམ་སྒར་མའི་ཡལ་ག་སྒྲོན་པ་རེ་དང་། བཞེས་མགོ་བཙོས་
པ་དང༌། ཞོགས་ལྟར་གསོལ་ ཇ་ བར་ ལྡིར་དང༌། བཞེས་ཐུག་ རག་ཟོ་རེ་
བཅས་འབུལ་བར་བུ་ཚ་ཁག་བགོས་གྱི་གཏོང་སྲོལ་ཡོད་ཀྱང་ཕུད་གཏོར་ཙམ་
ལས་བཞེས་སྲོལ་མེད།
དེ་ནས་ཚེས་གཅིག་ཉིན་ཕྱག་ཁང་དྲུང་ཡིག་གིས་དགུང་གསར་ཚེས་་་་་
གསུམ་གྱི་ཉིན་སྒར་ཆེན་བཞུགས་ གྲལ་ཆེན་མོའི་ གཞེས་བརྡའི་བརྡ་ཐོ་ཞིག་
གཏོང་དགོས་པར། བརྡ་ཐོའི་འབྲུ་དོན་དཔེ་མཚོན་ལ“རབས་རྒྱལ་མེ་ཡོས་
གནམ་ལོའི་འཛུམ་ཞལ་གསར་དུ་ངོམས་པའི་དགྱེས་སྟོན་རྟེན་འབྲེལ་དུ་རྒྱལ་
བའི་དབང་པོའི་སྤྱན་སྔར་སྒར་ཆེན་བཞུགས་གྲལ་ཆེན་མོའི་མཛད་སྒོར་སྒར་གྱི་
དྲུང་འཁོར་སེར་སྐྱ་དང་ཕོགས་གཟན་ཡོངས་རྫོགས་སོ་སོའི་གོ་བབ་ཀྱི་ལས་ཞྭ་
ལས་ གོས་ གཟབ་ བཞེས་ དང༌། བཞེས་ ཅན་ བསོད་ ནམས་ སྡེར་ མོ་ དང་།
དཀར་སྤྲོ་སྒྲིལ་སའི་དར་འབོག་བཅས་བསྣམས་ཏེ་གཞེས་ཉིན་གནམ་ལོ་གསར་
པའི་དཀར་ཕྱོགས་ཀྱི་རྒྱལ་བ་དང་པོའི་ཚེས་གསུམ་ལ་རྒྱ་གླིང་དང་པོར་སྙན་
གསན་དང་རྒྱ་གླིང་གཉིས་པར་བཞེང་བརྡ། རྒྱ་གླིང་གསུམ་པར་འཛོམ་བརྡ་
བཅས་ཡིན་པས་དེ་རྩིས་འཆར་ཅན་གྱི་རྒྱལ་པོ་ལོ་གསར་ཡིན་དབང་ཟོམ་འཇོག་
192



ཏུ་མ་སོང་བའི་རང་རང་གནའ་སྲོལ་ཉམས་མེད་ཀྱི་རྟེན་འབྱུང་གི་ཤིས་པ་བརྗོད་
པའི་བསྐལ་བཟང་དགེ་ཚན་ལ་ཕྱིན་ཅི་མ་ལོག་པའི་གྲ་རྒྱས་གཟབ་གཟིངས་ཀྱིས་་
ཐམས་ཅད་ཞལ་རས་ལྷ་ཁང་གི་ཚོམས་ཆེན་འགག་ ཏུ་ རུབ་འཛོམས་དགོས་རྒྱུ་
བཅས། སྒར་ཕྱག་ཁང་ནས། ཟླ་ཚེས་དགེ་བར།” ཞེས་པའི་བརྡ་ཐོ་ཞིག་
གཏོང་སྲོལ་དང་། །
ཧོར་ཟླ་དང་པོའི་ཚེས་གཉིས་ཉིན་རྩེ་ ཐུགས་དམ་ མགོན་ཁང་གི་ བར་་་
ཁྱམས་སུ་དེ་སྔ་རྗེ་ཀརྨ་པ་སྐུ་ཕྲེང་གཉིས་པ་གྲུབ་ཐོབ་ཆེན་པོ་པཀྴི་ནས་བཟུང་།
སྐུ་ཕྲེང་ལྔ་བ་དེ་བཞིན་གཤེགས་པའི་བར་སྐུ་ཕྲེང་བཞི་ནས་མུ་མཐུད་དེ་རྒྱ་ཧོར་
གྱི་གནམ་བསྐོས་གོང་མ་ཆེན་པོ་རིམ་ཅན་གྱི་དབུ་བླ་མཛད་ནས་རྒྱ་བོད་ཆོས་
ཡོན་དམ་གཙང་སྣོད་གཅིག་ཏུ་དཀར་བའི་ཐོག་གོང་མ་རྣམས་ལ་གསང་སྔགས་
ཟབ་མོའི་དབང་ལུང་ཁྲིད་སོགས་དམ་པའི་ཆོས་ཀྱི་བདུད་རྩི་དུ་མ་བསྩལ་བ་མ་
ཟད། རྒྱ་ཡུལ་དུ་དད་དམ་དབང་གིས་རྫུ་འཕྲུལ་བཀོད་པ་བསམ་ལས་འདས་
པ་སྟོན་གནང་བ་དང༌། ཐུགས་བསྐྱེད་སྨོན་ལམ་དུ་མས་འདི་ཕྱིའི་བདེ་སྐྱིད་
ཟད་མི་ཤེས་པ་ཀུན་གྱི་མཐོང་ཆོས་སུ་བསྩལ་བའི་དབང་ཡོན་དང་བཀྲིན་ལེགས་
གསོ་སོགས་སུ་ཕྱི་རབས་བར་གོང་མ་རིམ་བྱོན་རྣམས་ཀྱིས་མུ་མཐུད་དེ་བང་
མཛོད་མང་པོའི་སྒོ་འཕར་ཡངས་པོར་ཕྱེ་སྟེ་ནོར་རྔམས་ཆེན་དུ་མ་གསེར་ཡིག་པ་
ཡང་ཡང་བསྩལ་ནས་སྔ་རྗེས་སུ་འབུལ་བར་ཕུལ་གནང་བའི་ཀ་ཅའི་རྗེས་སུ་
འབྲངས་ནས་འོངས་བར་གྲགས་པའི་རྒྱ་ལྷ་ཀོང་ཀུང་ངམ་ཀོང་ལོའི་ཡེར་ཞེས་
པའི་རྒྱའི་དགྲ་ལྷ་དམག་དཔོན་ཆེན་པོ་མཐུ་རྩལ་ཅན་དེ་དང༌། སྤྱང་ཤེས་ཀྱི་
རྟ་མཆོག་དམར་པོ། བཀའ་ཡི་འཕྲུལ་བློན་བཅས་གཙོ་འཁོར་གསུམ གྱི་སྣང་
བརྙན་ལྡེབས་བྲིས་སུ་བཀོད་པའི་གམ་དུ་ལོ་ལོ་བཞིན་གནམ་ལོ་གསར་ཚེས་ཀྱི་
བཟང་པོ་དང་པོ་སྟེ་ཚེས་གཉིས་ཀྱི་ཉིན་འཆར་ཅན་གྱི་རྗེ་ཀརྨ་པ་སྐུ་ངོ་མ་ནས་
དབུ་བཞུགས་གྱིས་ངེས་པར་དུ་ཞྭ་ནག་མཛོད་པ་ངོ་མ་ནས་དབུ་མཛད་གནང་
193



དགོས་པ་དང་གསུང་ཞབས་སྐུ་མདུན་པ་གསོལ་གཟིམ་མཆོད་གསུམ་བཅས་
ནས་ཡང་ལཱ་དང་། རྒྱུ་སྤོས་དུ་མ་སྤར་ཏེ་དངུལ་གྱི་ཡོལ་གོ་དབྱིབས་མི་འདྲ་བ་
དུ་མའི་ནང་རྒྱ་ཟས་སྐམ་ཆས་སྣ་མང་བཤམས་པའི་ཐོག་རྒྱའི་རོལ་ཆ་འདྲ་མིན་
མང་པོ་འབུད་དཀྲོལ་བརྡུང་གསུམ་ཐོག་ནས་ཤོག་སྦག་གི་སྒྲའི་ཁྲོད་དུ་རྒྱག་་
བརྔོན་གསོལ་མཆོད་ཟབ་པ་ གནད་སྨིན་ཐེངས་རེ་གནང་སྟེ་ཅི་འདོད་མཁོ་་་
དགུའི་ལོངས་སྤྱོད་ཆར་སྟར་བབས་ཤིང་ཡོངས་སུ་ཚིམས་ནས་རྒྱ་བོད་ཡུལ་གྲུ་
ཀུན་ཏུ་སངས་རྒྱས་ཀྱི་བསྟན་པ་སྲུང༌། མཆོད་ཡོན་གྱི་སྐུ་ཚེ་བསྲིང་། འགྲོ་བ་
རྣམས་བདེ་སྐྱིད་ལ་འཚོ་བའི་འཕྲིན་ལས་གཡེལ་བ་མེད་པར་སྒྲུབ་དགོས་པའི་
བཀའ་བསྒོས། མཆོད་རྫས་སྤྱན་གཟིགས་རྣམས་རང་རང་ལ་ཅི་འདོད་པའི་
ལོངས་སྤྱོད་ཟད་མི་ཤེས་པར་ཐོབ་ པའི་ ལྗགས་བསྔོའི་རྒྱས་འདེབས་བཅས་་་་་
གནང་སྲོལ་ཡོད། །
ཧོར་ཟླ་དང་པོའི་ཚེས་གསུམ་ཉིན་གྱི་ཞོགས་པ་བརྡ་ཐོ་གཞི་བཟུང་སྒར་
ཆེན་གྱི་ལས་སྣེ་ཆེ་འབྲིང་ཆུང་གསུམ། ནང་གཟན། བཟོ་རིགས་བཅས་རང་
རང་ལས་ཞྭ་ལས་གོས་གཟབ་མཆོར་དང་ལྡན་པའི་ཐོག་མགོན་ཁང་ཆེན་མོའི་
ཐོག་ཡངས་ཚོམས་ཆེན་ཞལ་རས་ལྷ་ཁང་གི་འགག་ཏུ་རུབ་འཛོམ་ཐོག་སྤྱན་
འདྲེན་རྒྱ་གླིང་དང༌། སྤོས་སྣེ། ཆིབས་ཞབས་སྐུ་མདུན་པ་བཅས་རྒྱལ་་་
དབང་སྟོན་འཁོར་རྣམས་རྩེ་གཟིམ་ཆུང་ནས་ཆིབས་སྒྱུར་གནང་སྐབས་ལས་
ཚན་རྣམས་གོ་རིམ་ལྟར་འགག་ཏུ་སྟར་སྒྲིག་གི་སྦྲུམ་བན་ཞུས་རྗེས་རྒྱལ་བའི་
དབང་པོ་མཆོག་ཚོམས་ཆེན་གྱི་བཞུགས་ཁྲིའི་སྟེང་དུ་ཞབས་སོར་འཁོད་པ་དང་
ཚང་མ་རང་རང་གོ་བབ་ཀྱི་གདན་ཐོབ་དང་སྡེར་ཐོབ་སོགས་གོང་ལ་གསལ་བ་
ལྟར་བཞུགས་གྲལ་དུ་འཁོད་བསྟུན་རྩེ་གསོལ་ཐབ་ནས་གསོལ་བརྡ་གཤང་ལང་
དང་པོ་དཀྲོལ་བ་དང༌། མགྲོན་གཉེར་དང་གསོལ་དཔོན་ཆེན་མོས་སྣེ་ཁྲིད་དེ་
རྩེ་གསོལ་ཐབ་མ་ཆེན་ནས་གསོལ་ཇ་དང་པོ་བཏེགས་པ་དང༌། དེ་རྗེས་བཞེས་
194



འབྲས་བཏེགས། དེ་རྗེས་མཆོད་དཔོན་ནས་ཕྱེ་མར་དང་། ཆང་ཕུད་ཀྱི་
དོད་དུ་བདུད་རྩི་ཨ་མི་ཏ་བཅས་འགྱེས་དགོས་པར(བདུད་རྩི་འདི་ནི་མྱོང་གྲོལ་
མར་གྲགས་ཏེ། རྗེ་མར་པའི་དབུ་ཐོད་ཉི་ཟླ་རང་བྱོན་ཅན་གྱི་ཡོལ་གོའི་ནང་
དམ་རྫས་རིལ་ནག་ཆེན་མོ་དང་། རྟེན་འདུས་རིལ་བུ། སྨན་བསྒྲུབས་རྩ་
བརྒྱད་སྟོང་སྦྱར་སོགས་སྒར་ཆེན་རྟེན་ཁྲོད་ལས་བྱུང་བའི་དམ་རྫས་མྱོང་གྲོལ་གྱི་
རིགས་རྣམས་ཆབ་ལ་སྦངས་པའི་ཉིང་ཁུ་ལགས)
དེ་རྗེས་དབུ་ཆོས་རྣམས་དང་མཆོད་དཔོན་བཅས་ནས་ཞྭ་ཁྲ་དང་ཆོས་
གོས་བཞེས་ཏེ་རྒྱལ་བའི་དབང་པོའི་སྤྱན་སྔར་མཎྜལ་སྐུ་གསུང་ཐུགས་རྟེན་
འབུལ་བཞེས་དང་བརྟན་བཞུགས་ཕུལ་འབྲེལ་སྔོན་རྗེ་དྭགས་པོ་ལྷ་རྗེའི་དངོས་
སློབ་གྲུབ་ཐོབ་ཁམས་པ་མི་གསུམ་དུས་གསུམ་མཁྱེན་པ་དང་། ཕག་མོ་གྲུ་པ།
གསལ་སྟོན་ཤོ་སྒོམ་གསུམ）གྱི་སྒམ་པོར་ཡི་དམ་རྡོ་རྗེ་ཕག་མོའི་ཚོགས་འཁོར་
བསྐོར་ཏེ་དམ་ཚིག་གི་རྫས་རྣམས་ལ་རོལ་བས་ཁོང་རྣམས་ཉམས་འུར་ཏེ་བཀའ་
རྒྱུད་གོང་མ་རྣམས་ཀྱི་ཡོན་ཏན་དྲན་ཏེ་གསོལ་འདེབས་ཀྱི་བྲོ་མོ་ཆེ (ཆོས་བྲོ)
འཁྲབ་པས་དགེ་བསྐོས་ལྟག་དགྱེས་ཀྱིས་ཁོང་རྣམས་ཞལ་ལྟ་བའི་གནས་ནས་
ཕྱུང་བར་ཁོང་རྣམས་ཀྱིས་དྭགས་ལྷ་སྒམ་པོའི་རི་ཞོལ་ ཕ་བོང་རྟ་འདྲ་གཡག་
འདྲའི་ཞབས་ནས་བླ་མའི་གསོལ་འདེབས་མགུར་དུ་ཕུལ་བ་དང་། རྗེ་དྭགས་
པོ་རིན་པོ་ཆེས་ཁོང་གསུམ་ཕྱིན་ན་ང་ཡང་འགྲོ་ཞེས་སྦ་བེར་བརྣམས་ནས་ཁོང་
གསུམ་གྱི་ཕྱི་བཞིན་བྱོན་ཏེ་སྐུ་གཟན་གྱི་སྣེ་མོས་གཡབ་མོ་མཛད་དེ“བུ་མར་མར་
མ་འགྲོ་ཡར་ཡར་ཤོག”ཅེས་པའི་ཤོག་མོ་ཡར་ཤོག་གི་གསུང་མགུར་དྲི་བ་དྲི་ལེན་
གྱི་ཚུལ་དུ་གསུངས་པ་སོགས་རྟེན་བྱུང་གི་ཤིས་པ་བརྗོད་པའི་ཕྱིར་བཀའ་རྒྱུད་
གོང་མའི་གསུང་མགུར་བྱིན་རླབས་ཅན་ཚིགས་སུ་བཅད་པའི་དུམ་བུ་འགའ་
ཞིག་ཡར་ཞུ་མ་གནང་གི་ཚུལ་དུ་གསུང་མགུར་གྱི་དབྱངས་སུ་གྱེར་ནས་འབུལ་
བཞེས་བཅས་གནང་སྲོལ་ཡོད་པ་དང༌། བཞུགས་གྲལ་རྣམས་ལ་གསོལ་ཇ་
195



ཐེངས་གསུམ་དང༌། གྲོ་མ། འབྲས་སིལ། བཞེས་ཐུག་འབྲས་ཆན་བཅས་
དྲངས་རྗེས། སོ་སོའི་དཀར་སྤྲོ་སོགས་སྡེར་ཐོབ་རྣམས་གོང་དུ་གསལ་བ་ལྟར་
རང་རང་དར་འབོགས་ནང་གཞུང་ལུགས་ཐོག་བསྣམས་ཏེ་མཛད་སྒོའི་བཞུགས་
གྲལ་གྲོལ་ནས་རྒྱལ་བའི་དབང་པོ་སྟོན་ཁོར་རྣམས་རྩེ་གཟིམ་ཆུང་དུ་གདན་ཞུ་ཞུ་
དགོས། ཧོར་ཟླ་དང་པོའི་ཚེས་བརྒྱུད་ཀྱི་ཉིན་མོ་ཞི་བདག་ལོ་གསར་ཞེས་པར་
ཞོགས་པ་སྔ་བར་སྒར་གྱི་གྲྭ་མང་རྣམས་རྔ་རོལ་དུང་རྒྱ་ཁ་འབུད་ཆ་ཚང་རེ་
བཅས་ཁག་བཞི་ལ་བགོས་པའི་ཆོག་གྲྭ་རྣམས་ནས་བྱང་ཤར་དཔལ་ལྡན་ལྷ་མོའི་
སྐུ་མཁར་དང་། ལྷོར་ཆུ་མགོ་མཁར་ནག་གི་སྐུ་མཁར། ནུབ་གླིང་ག་གོང་གི་
རྒྱལ་དབང་སྐུ་ཕྲེང་རིམ་བྱོན་གྱི་འཁྲུངས་ ལྷའི་སྐུ་མཁར། བྱང་མཚུར་ཕུ་
དགོན་གྱི་གཞི་བདག་ གྱང་ལྷ་བཙན་པོའི་སྐུ་མཁར་བཅས་ལ་བསངས་དང་་་་
གསེར་ སྐྱེམས་ སོགས་ སོ་ སོའི་ གསོལ་ མཆོད་ གཞུང་ དང་ མཐུན་ པའི་ ཐོག
གཟིམ་འགག་དང་ཁང་གཉེར་གཉིས་ནས་སྐུ་ཀླུང་གི་དབུ་ལྕོག་དང་ཐུག་དང་
རྒྱལ་མཚན་སོགས་གསར་དུ་སྒྲོན་པ་བཅས་གསོལ་ཁ་ཟབ་རྒྱས་དུས་གཅིག་དུ་
གནང་དགོས་པ་དང་། དེ་ཉིན་དབུ་རྩེ་ཁག་ལའང་བསངས་མཆོད་དང་སྐུ་
ཀླུང་ སྒྲོན་ མཁན་ གཏོང་དགོས་ལ་རྒྱབ་ རི་ ཐུགས་ རྗེ་ ཆེན་ པོའི་ དབུ་རྩེ་ དང་།
བདེ་ཆེན་ཡང་རིའི་དབུ་རྩེ་གཉིས་ལ་རྐང་འགྲོ་བུ་ཚ་གཉིས་དང༌། དབུས་རི་
རྒྱལ་བ་བྱམས་པའི་དབུ་རྩེར་བཞུགས་གླིང་གོང་གི་གླིང་སྲུང་བ། མདུན་རི་
ནགས་རྒྱ་ཕྱུག་པོའི་དབུ་རྩེར་གླིང་ག་འོག་སྤྲོ་ཁང་དར་རྒྱས་ཆོས་གླིང་གི་གླིང་
སྲུང་བ་བཅས་འཁྲི་ཁུངས་ལྟར་གསོལ་མཆོད་འབུལ་བར་ཁག་བགོས་ཀྱིས་་་་་
གཏོང་དགོས་པ་དང་། དེ་ཉིན་སྔ་དྲོ་ཞོལ་སྡོད་མི་སྐྱ་ཕོ་མོ་རྣམས་ཀྱང་གྱོན་
རྒྱན་གཟབ་མཆོར་ཡོད་དོ་ཅོག་གིས་སྤུད་དེ་ཕྱེ་མར་ཆང་ཕུད་དཀར་སྤྲོ་ཟས་སྣ་
བཅས་ཁྱེར་ཏེ་མགོན་ཁང་ཆེན་མོས་དབུས་ཡུལ་ལྷ་གཞི་བདག་ཡོད་ཚད་རྣམས་
ལ་ ཕན་ཚུན་འགྲན་པ་ལྟར་གྱི་འདུ་འཛོམས་བསངས་གསོལ་དར་འཛུགས་་
196



སོགས་ཤིན་ཏུ་རྒྱས་པ་དང་། དགོང་དྲོ་ཆོག་གྲྭ་གོང་གསལ་རྣམས་སླར་ཡང་ཚོ་
བཞིར་བགོས་པའི་སྒར་ཆེན་མགོན་ཁང་ཆེན་མོ་དང་། དུས་མཁྱེན་མགོན་
ཁང༌། འདུ་ཁང་གི་འཆམ་སྐུ་ཁང་གི་མགོན་ཁང་། གཞིས་པ་གྲྭ་ཚང་གི་
བསྐང་བ་ ཁང་གི་མགོན་ཁང་བཅས་བཞི་སོ་སོར་མ་མགོན་མགར་གསུམ་ གྱི་་
བསྐང་འཕྲིན་ སོགས་བསྟན་སྲུང་དམ་ཅན་རྣམས་ལ་གསོལ་ མཆོད་ ཟབ་རྒྱས་
གསུང་དགོས་པ་བཅས་ལ“གཞི་བདག་ལོ་གསར”ཞེས་ལོ་གསར་གྱི་མཇུག་སྡོམ་
ལྟ་བུའི་སེར་སྐྱ་མང་ཚོགས་ཐམས་ཅད་སླར་ཡང་དགའ་མཚོར་དང་ལྡན་པའི་སྒོ་
ནས་ཡུལ་ལྷ་གཞི་བདག་རྣམས་ལ་རི་བསངས་ཀླུང་སྐྱེད་སོགས་ཤིན་ཏུ་རྒྱས་པ་
ཞིག་བྱེད་སྲོལ་ལ་ཕྱག་ཁང་ནས་ཞོལ་པའི་མི་སེར་རྣམས་ལ་ཕྱག་མཛོད་སྤགས་
ཕོར་ཟེར་བའི་གསོལ་བ་སྤགས་ ཕོར་དང་ ཤ་དང་རྒྱུ་མ་སོགས་ཀྱི་གུང་ཚིགས།
ཇ་ཆང་གི་སྟོན་མོ་བཅས་གྱ་ནོམས་པ་བཤམས་ཏེ་དགོང་དྲོ་དགོན་ཞོལ་གྱི་གཞིས་
བྱེས་མི་སྐྱ་ཕོ་མོ་ཡོངས་རྫོགས་ནས་ནམ་ཕར་ཕྱེད་ཚུར་ཕྱེད་བར་ལྷོ་སྒོའི་རྒྱབ་ཏུ་
རུབ་འཛོམས་ཀྱིས་ཡུལ་འབྲོག་ལུགས་མང་པོའི་སྒོར་གཞས་དང་གླུ་ལེན་སོགས་
སྒྱུ་རྩལ་འདྲ་མིན་སྣ་ཚོགས་གྱི་རྐང་བྲོ་གླུ་གཞས་ལ་སྤྲོ་སྣང་དང་བདེ་སྐྱིད་ཟད་མི་
ཤེས་པ་ལྟ་བུར་ལོངས་སུ་སྤྱད་ནས་གཞས་གཤག་ཐུག་ན་མཚན་གང་གཞས་ཐག་
མི་ཆོད་པར་གཞས་བརྒྱབ་ནས་སྡོད་པ་བཅས་དེ་ནས་དགུང་གསར་གྱི་རྟེན་་
འབྲེལ་མཛད་སྒོ་དང་སྤྲོ་སྐྱིད་ཀྱི་བྱ་རིམ་རྣམས་མཇུག་རྫོགས་པར་བྱེད་དོ། ། །
ཧོར་ཟླ་དང་པོའི་ཚེས་དགུ་ནས་བཅུ་གསུམ་བར་ཡོང་དགེའི་པོད་གསུམ་
མམ་སྐོར་གསུམ་ཞེས་པ་གྲོ་ལོད། ཚེ་སྒྲུབ་ཐབས་ཤེས་ཁ་སྦྱོར། ཞི་ཁྲོ་པདྨ་
བཛྲ གསུ་གྱི་གྲས་སུ་གཏོགས་པ་ཚེ་སྒྲུབ་ཐབས་ཤེས་ཁ་སྦྱོར་ཞེས་པ་དགེ་འདུན་
ཚོགས་མང་ནས་བླ་གཞུང་གིས་ཉིན་ལྔ་དང་། གྲྭ་མང་གིས་ཉིན་གཅིག་བཅས་
ཉིན་དྲུག(བསྙེན་བཀུར་འཆར་ཅན་ཇ་ཐུག་ཐེངས་བཅུ་གཉིས་དང་ཕྱག་འགྱེས་
བླ་བྲང་གི་ཕྱག་མཛོད་ཁང་དང་། གྲྭ་མང་སྤྱི་གཉེར་ནས་སོ་སོར་གཏོང་དགོས་
197



ལ་ཟེར)གསུང་དགོས་པ་དང་། ཚེས་བཅོ་ལྔའི་ཉིན་རྗེ་ཐེག་མཆོག་རྡོ་རྗེའི་
དགོངས་རྫོགས་བླ་མ་མཆོད་པའི་ཆོ་ག་ཉིན་བདུན། འདི་ལ་འདུ་ཁང་དུ་
མཆོད་རྫས་ཞལ་ཐང་བཀའ་རྒྱུད་གསེར་ཕྲེང་དང་། མཛད་བརྒྱ། རིགས་
ལྡན་རྒྱལ་རབས་སོགས་ལོ་སྐོར་བཅུ་གཉིས་ཞེས་པ་བཀྲམ་དགོས་པ་དང་ཆོས་
གཞི་རྣམས་གོང་གི་ཞི་ཁྲོ་པདྨ་བཛྲ་དང་འདྲ་བ་ལ་མཆོད་ཁྲིའི་དབུས་སུ་ལྕགས་
ཀྱི་རྐང་གསུམ་ལྷུ་མ་གསེར་ཚགས་ཅན་གྱི་སྟེང་དུ་རྗེ་ཀརྨ་པ་ཐེག་མཆོག་རྡོ་རྗེའི་
འདྲ་སྐུ་ཞིག་གཟིམ་ཆུང་ནས་སྤྱན་དྲངས་ཏེ་བཞུགས་དགོས་པ་དང༌། སྟེང་དུ་
གོས་ཆེན་གྱི་དབུ་གདུགས་སེར་པོ་དང་། བང་རིམ་གཉིས་པའི་སྟེང་དུ་ཤིང་ལ་
བརྐོས་བཀྲོལ་བྱས་པའི་མེ་ཏོག་པདྨ་རེའི་སྟེང་བཀྲ་ཤིས་རྟགས་བརྒྱད་རེ་རེ་་
བརྐོས་པ་རྣམས་བཞུགས་དགོས། (ལོ་སྐོར་བཅུ་གཉིས་བར་ལོ་ལྟར་རིགས་
མི་འདྲ་བ་བརྗེ་ལེན་གྱིས་འགྲེམ་རྒྱུ་ཡོད་པ་ལ་ཟེར)དེ་ཉིན་ཆོ་འཕྲུལ་དུས་ཆེན་
གྱི་ཚེས་བཅོ་ལྔར་སྒར་ཆེན་གྱི་ལྷ་ཁང་ཡོངས་རྫོགས་སྒོ་དབྱེའི་ཐོག་མཆོད་སྤྲིན་རྒྱུ་
ཆེ་དང་འདུ་ཁང་དུ་སྟོང་མཆོད་ཆེན་མོ་བཅས་འབུལ་དགོས།
དེ་ནས་མཆོད་ཁང་གོང་གི་མགོན་པོ་ཕྱག་བཞི་པའི་སྒོ་ནས་དགུ་གཏོར་
ཉིན་བརྒྱད་འཚོགས་དགོས་པར་སྒར་ཆེན་གྱི་དབུ་ཆོས་ལས་ཟུར་རྣམས་ཕུད་
པའི་དགེ་འདུན་ཚོགས་ཡོངས་མཆོད་གོང་འདུ་ཁང་དུ་འཚོགས་དགོས་པ་དང་།
དེའི་རིང་སྐུར་མཆོད་གཉིས་ཀའི་དགེ་འདུན་ཚོགས་ཡོངས་ཀྱི་སྒྲིག་ཁྲིམས་་་་་
གནོན་སྡེམ་སྒར་གཞུང་གི་དགེ་བསྐོས་དཔོན་གཡོག་གསུམ་ནས་གནང་དགོས།
མཆོད་གོང་གི་གཏང་རགས་བསངས་མཆོད་ཀྱི་ཉིན་ཆོས་ཁྲིམས་པ་ནས་སྒར་
ཆེན་དབྱར་འཆམ་ཀྱི་གར་འཆམ་པ་གསར་པ་འཆམ་སྦྱོང་བྱེད་འོས་པའི་དགེ་
འདུན་རྣམས་ཀྱི་མཚན་ཐོ་བཏོན་ཏེ་བརྡ་ཐོ་བྱུང་བསྟན་དེ་རྣམས་འཆམ་སྦྱོང་
བྱེད་པ་ལས་ཚོགས་ལ་འགྲོ་མི་དགོས། མཆོད་གོང་ཕྱག་བཞི་པ་ཚུགས་རིང་
འདུ་ཁང་ཆོས་གཡོག་ནས་གྲ་སྒྲིག་གིས་སྒར་གཞུང་གི་དབུ་ཆོས་ལས་ཟུར་དཔོན་
198



སློབ་དགུ་ནས་ཤོད་གྲོ་ལོད་ཁང་དུ་ཡོངས་དགེ་མི་འགྱུར་རྡོ་རྗེའི་གཏེར་བྱུང་གྲོ་
ལོད་སྲིད་གསུམ་གཏིང་བཟློག་གི་གཏོར་བཟློག་ཉིན་བདུན་ཟུར་ཚོགས་མཛད་
དགོས་བཅས།
ཧོར་ཟླ་གཉིས་པ། ཧོར་ཟླ་གཉིས་པའི་ནང་། ཚེས་གཅིག་ནས་སྒྲོལ་མ་
བཀྲ་ཤིས་ཚེ་རིང་མ་རྒྱུགས་སྤྲོད་དང་ཚེས་གཉིས་ནས་དངོས་གཞི་བཅས་པར་
སྒྲོལ་དཀར་དངོས་གྲུབ་ཀུན་སྩོལ་མ་ལ་འདུ་ཁང་མཐོང་ཁོར་དུ་སྒྲོལ་དཀར་ཡིད་
བཞིན་འཁོར་ལོའི་ཞལ་ཐང་འཁོར་ཡུག་དང་། ཀ་རིང་བཞི་ལ་ཞལ་ཐང་ཆེ་བ་
རེ་བཅས་ཚོགས་ཐེངས་གཉིས་རེ་དང༌། དགུང་ཚིགས་ལ་ཕག་མོ་བམ་བསྐྱེད་
མ་དང་། དགོང་དྲོ་ཚོགས་ཐེངས་གཉིས་ལ་ཀཾ་ཚང་ཚེ་རིང་མ་དང་རྣམ་སྲས་
རྟ་བརྒྱད་བཅས་ཚེ་གཡང་ཁ་སྤྲོད་ཞེས་པ་ཚོགས་མང་ནས་ཉིན་བདུན་རིང་་
འཚོགས་དགོས། དེ་ནས་བླ་བྲང་གི་ཚྭ་པའི་ཞབས་བརྟན་ཞེས་པ་བཀའ་་་
འགྱུར་གདུགས་དཀར་ལ་སེར་ཚོགས (གྲྭ་ཟུར་སོགས་དགེ་འདུན་ཡོངས་་་་་་
རྫོགས) ཐོག་བཀའ་འགྱུར་དག་ཐོན་ཉིན་གསུམ་དང་ཕྱེད་ཀ་དང་། གདུགས་
དཀར་ཉིན་གསུམ་དང་ཕྱེད་ཀ་བཅས་ཉིན་བདུན་གཅིག སླར་ཡང་ཚྭ་པའི་
ཞབས་བརྟན་ཞེས་པ་སེར་ཚོགས་ཐོག་སྒྲོལ་མ་གཡུལ་མདོས་ཉིན་གཅིག བརྒྱ་
བཞི་ཉིན་གཅིག་འབར་མ་ཉིན་གསུམ་དང་འབྲེལ་ཚེས་བཅུ་དགུའི་ཉིན་འབར་
མའི་གླུད་རྫོངས་བཅས་དང་། དེ་ནས་ཟུར་ལུགས་ཀྱི་གཅོད་ཚོགས་ཡོན་ཏན་
ཀུན་བྱུང་གཞུང་ཚོགས་ཐོག (གྲྭ་ཟུར་སེར་ཚོགས་མེད་པ་ལ་ཟེར)ཚང་མ་་་་་
གཅོད་ཌར་བསྣམས་དགོས། དེ་ནས་ཕག་མོ་ལྷ་ལྔའི་སྒྲུབ་མཆོད་ས་ཆོག་དང་།
སྦྱིན་བསྲེག་བཅས་བསྡོམས་ཉིན་བདུན། དེ་རྗེས་མགོན་ཁང་ཆེན་མོའི་ཐོག་
ཏུ་རྒྱལ་དབང་མཆོག་དང་དབུ་ཆོས་ལྷན་རྒྱས་སར་སྒྲོལ་མ་མཎྜལ་བཞི་ཆོག་གི་
རྒྱུགས་འབུལ་ཉིན་གཅིག་བཅས།
ཧོར་ཟླ་གསུམ་པ། ཧོར་ཟླ་གསུམ་པའི་ནང་། ཀ ཐོག་རིག་འཛིན་ཚེ་
199



དབང་ནོར་བུས་ཕྱོགས་བསྒྲིགས་མཛད་པའི་སྒྲོལ་ རྒན་མ་ཞེས་པའི་སྒྲོལ་མ་་་
མཎྜལ་གྱི་ཆོ་ག་ཉིན་ལྔ། དེ་རྗེས་ཕག་མོ་ལྷ་ལྔའི་སྒྲུབ་ཆོག་ཉིན་བདུན་ལ་འདུ་
ཁང་མཐོང་འཁོར་དུ་སངས་རྒྱས་ཚེ་དཔག་མེད་ཀྱི་ཞལ་ཐང་འཁོར་ཡུག་ལ་གོང་
ཤམ་ལྕེ་བརྩེགས་དང་། ཀ་རིང་བཞི་ལ་ཚེ་མཐའ་ཡས་པའི་ཞལ་ཐང་ཆེ་བ་རེ།
ཕག་མོ་སྐྲ་གྲོལ་མའི་དཀྱིལ་འཁོར་རྡུལ་ཚོན་རྒྱས་པ་ལ་དབུ་ཀླད་དུ་གོས་ཆེན་གྱི་
བླ་བྲེ་དང༌། དེའི་འོག་ཏུ་ཕག་མོའི་གཙོ་ཐང་། སྐབས་འཁོར་གྱི་སྟེང་དུ་སྐུ་
རྒྱང་དབུ་གདུགས་དང༌། དེ་བཞིན་ཕྱོགས་བཞི་མཚམས་བརྒྱད་རྣམས་ལ་་
འཕན་གདུགས། རྒྱལ་མཚན། ཕྱེ་ཕུར་ལ་སོགས་པའི་མཆོད་རྫས་ལ་ཏོག་
དང་ ཨང་སྐྱུ་རྣམས་རྒྱ་དངུལ་འབའ་ཞིག་ལས་གྲུབ་པ། སྨན་རྩེ་སེར་པོའི་་
སྒྲུབས་ཡོལ་ སྐད་འཇའ་དར་གཤམས་དང་བཅས། ཕག་མོ་གྲོལ་ཉིན་གྱི་་་་
ཞོགས་པ་ ཕག་མོའི་བདག་འཇུག་བཞེས་ནས་གདོང་གྲལ་ ཕན་ཚུན་གཉིས་ཀྱི་
དགེ་འདུན་སུམ་ཅུ་སྐོར་ནས་རིགས་ལྔ་ཐོར་ཚུགས་སྟོད་ལྷ་བཅས་དབང་རྫས་
བཞེས་དགོས། དེ་ནས་བཀའ་རྒྱུད་མགུར་མཚོ་ཉིན་ལྔ་ལ་དགེ་འདུན་རྣམས་
ཞྭ་ ཁྲ་ དང་ ཆོས་ གོས་ བཞེས་ དགོས། དེ་ ནས་ ཞི་ ཁྲོ་ པདྨ་ བཛྲ་ ཉིན་ བདུན།
(འདི་ལ་དཀྱིལ་འཁོར་མཆོད་རྫས་སོགས་གོང་གི་ཀར་གླིང་ཞི་ཁྲོ་དང་ཕལ་ཆེར་
མཚུངས)དེ་རྗེས་ནག་ཟླའི་ཉེར་དྲུག་ཅེས་པ་ཧོར་ཟླ་གསུམ་པའི་ཚེས་ཉེར་དྲུག་
ཉིན་རྒྱལ་དབང་སྐུ་ཕྲེང་བཅོ་ལྔ་པའི་དགོངས་རྫོགས་གསང་ཐིག་ཡབ་ཀ་ཡུམ་
ཀའི་ཚོགས་འཁོར་རྒྱས་པ་ཉིན་གཅིག ( མཆོད་རྫས་རྗེ་ཐེག་མཆོག་རྡོ་རྗེའི་བླ་
མཆོད་ཀྱིས་མཐུད་པ་བྱེད) དེ་ནས་ཧོར་ཟླ་གསུམ་པའི་ཚེས་ཉི་ཤུའི་ནང་ནས
“ སྒར་ཆེན་དབྱར་འཆམ་ཆེན་མོའི”འཆམ་སྦྱངས་སོགས་སྟ་གོན་མཛད་དགོས་
པར། མཚུར་ཕུ་དབྱར་འཆམ་འདི་བཞིན། ཨོ་རྒྱན་གུ་རུ་པདྨ་འབྱུང་གནས་
ཀྱི་སྒྲུབ་མཆོད་ཚེས་བཅུ་ལེའུ་བརྒྱད་མ་དང༌། ཕུར་པ་སྒྲུབ་ཆེན་གྱི་སྒྲུབ་མཆོད་
དང་འབྲེལ་བའི་ལྷ་ཚོགས་རྣམས་ཀྱི་གར་འཆམ་བཅས་ལོ་གནང་རེས་མོས་ཀྱིས་
200



མཛད་སྲོལ་ཡོད་ཅིང༌། ཚེས་བཅུ་ནི་ཕོ་བྲང་སྣེའུ་གདོང་རྩེའི་ཕྱག་བཞེས་ལས་
བྱུང་བའི་ཚེས་བཅུ་ཆེན་མོའི་གར་འཆམ་སྟེ་གཏེར་བཏོན་གུ་རུ་ཆོས་དབང་གི་
གཏེར་བྱོན་གསང་འདུས་བླ་མའི་ལས་བྱང་ལིའུ་བརྒྱད་པ་དང་འབྲེལ་བའི་ཚུལ་
ཇི་ལྟར་བགྱི་བའི་རིམ་པ་རྣམས་ལག་ལེན་མ་འཁྲུལ་བ་མཐོང་རྒྱུན་རྒྱལ་བ་གོང་
མ་རིམ་བྱོན་གྱིས་གཏན་འབེབས་མཛད་པ་ལྟར་ཐོག་མཐའ་བར་གསུམ་གྱི་ཆོ་
གའི་གཞུང་བསྲངས་ཏེ་ལས་མཐར་རྡོ་རྗེའི་གར་འཆམ་བཅས་མཛད་དགོས་པ་
ཞིག་རེད། དེ་འབྲེལ་སྒྲུབ་ཆེན་གྱི་དབྱར་འཆམ་ཞེས་པ་ནི་ལྷ་སྲས་མུ་རུབ་
བཙན་པོའི་སྐྱེ་བརྒྱུད་ཨོ་རྒྱན་གཏེར་བཏོན་མཆོག་གྱུར་བདེ་ཆེན་གླིང་པའི་
གཏེར་བྱུང་ཟབ་པ་སྐོར་བདུན་ཞེས་པ་ལས་བྱུང་བའི་ཟབ་བདུན་ཕུར་པའི་སྒོ་
ནས་སྦྱོར་དངོས་རྗེས་གཙང་གི་སྒྲུབ་ཆེན་མཛད་དེ་ལས་མཐར་དཀྱིལ་འཁོར་ལྷ་
ཚོགས་རྣམས་ཀྱི་རྡོ་རྗེའི་གར་འཆམ་བཅས་མཛད་དགོས་པ་ཞིག་ཡིན་པ་རེད།
དེ་ལྟར་སྒར་ཆེན་ཚེས་བཅུ་ཆེན་མོའི་སྒྲུབ་མཆོད་ཀྱི་རེས་འཁོར་སྐབས།
སྔོན་ལ་རོལ་བཅགས་ཉིན་གཅིག་དང་། དེ་ནས་འཆམ་རྒྱུགས་ཉིན་བཞི་་་
(ཉིན་རེར་རྡོ་རྗེའི་གར་འཆམ་པ་བདུན་རེ་བྱས་པ་ཚོ་བཞི་རེ་ནས་འཆམ་རྒྱུགས་
འབུལ་དགོས།)དེ་ནས་མུ་མཐུད་དངོས་གཞིའི་འཆམ་སྦྱངས་ཉིན་གཉིས་དང་།
དེ་ནས་རྒྱ་རོལ་བཅུ་དྲུག (ཚེས་བཅུའི་རིང་དགོང་ལྟར་སྲུང་བྱ་ཁང་གི་ཐོག་ནས་
སྙན་གསན་དང༌། ཚན་བརྒྱུད་ཀྱི་སེར་སྦྲེང་ལ་འབུད་ཀྲོལ་དགོས་པའི་རྒྱུའི་
རོལ་ཆ) དང༌། རྒྱ་སེང་ཕྱོགས་སྒྲིག (རྒྱ་མི་སུམ་ཅུ་སྐོར་དང་སེང་གེ་ཆེ་
ཆུང་བཞི་རྣམས་ཀྱི་ཕྱོགས་སྒྲིག) བཅས་བྱེད་དགོས་པ་དང་། དེ་རྗེས་སྤྱན་
གཟིགས་དོ་དམ་རྣམས་ནས་འདུ་ཁང་དུ་ཚེས་བཅུའི་སྤྱན་གཟིགས་འགྲེམ་་་་་
གཤོམས་བྱེད་དགོས་པར་ཚེས་བཅུ་རྒྱས་པ་ལ་ཀ་རིང་རྣམས་ལ་གསེར་ཟངས་
རྫོགས་པར་གྱི་འཕན་འགོ་བྱས་པའི་ཀ་འཕན་དང༌། རྒྱལ་མཚན། ཕྱེ་ཕུར་
སོགས་གན་གོས་ཚོན་ཁྲ་ཤིན་ཏུ་ལེགས་པ། མཐོང་འཁོར་དུ་ཧོར་ཇུས་ཀྱི་ནོར་
201



བུའི་དྲ་ཕྱེད་ཁྱད་འཕགས་དང༌། དེ་སྟེང་ཞལ་ཐང་འཁོར་ཡུག་ཏུ་བསྐོར་བ་
སོགས་རིན་ཐང་བྲལ་བའི་མཆོད་རྫས་ཀྱི་རིམ་པས་བརྗིད་བྱིན་མིག་ཡིད་ཀྱི་་
དབང་པོ་རབ་ཏུ་འཕྲོགས་ཤིང་དད་པའི་སྤུ་ལོང་དབང་མེད་དུ་གཡོ་བར་བྱས།
དེ་རྗེས་ཚིགས་རྒྱུགས་དང་དབྱངས་རྒྱུགས་རིམ་པས་འབུལ་དགོས་པ་བཅས། །
ཧོར་ཟླ་བཞི་པ། ཧོར་ཟླ་བཞི་པའི་ཚེས་གསུམ་ནས་ཚད་མ་དང་གྲལ་འཛིན་
བྱས་ཏེ་གྲལ་ཐོ་ཀློག་དགོས་པའི་ཐོག་སྒར་ཆེན་གྱི་ཚེས་བཅུའི་སྒྲུབ་མཆོད་དངོས་
སུ་ཚུགས་རྒྱུ་དང་། ཚེས་བདུན་བརྒྱད་སྐུ་གཟའ་གང་བཟང་ལ“སྐུ་ཀླུང་བཀྲ་
ཤིས་རིང་མོ་ཞེས་པའི་དར་ཆེན་སྐུ་བཞེངས་ཞུ་དགོས་པ་ལ་སྔོན་ཚུད་ནས་བླ་
རྩིས་པ་ནས་སྐྱབས་མགོན་ཆེན་པོའི་སྐུ་ཁམས་སོགས་མ་བུ་དགྲ་གྲོགས་ཀྱི་བརྩིས་
འབྲས་འཆར་ཕུལ་གཞིར་བཟུང་དར་ཆེན་སྐུ་གཟུགས་ཀྱི་བ་དན་རྣམས་མཚོན་
མདངས་གོ་རིམ་སྒྲིག་པ་དང༌། དབུ་ཐོད་དུ་རྒྱལ་མཚན་གསེར་ཏོག་རང་་
འགྲིག རྒྱལ་མཚན་གྱི་འོག་ཏུ་གཡག་རྔ་ནག་པོའི་དབུ་སྐྲ་དང་། དབུ་སྐྲའི་
འོག་ཏུ་ཤིང་སྒམ་ཆུང་ངུའི་ནང་མགོན་པོ་བེར་ཅན་གྱི་སྐུ་བྱིན་ཅན་ཞིག་བཞུགས་
པ ( སྐུ་གཟིམ་ཞུས་པ་དང་དབུ་ཏོག་དང་ཆབས་ཅིག་རྩེ་ལ་གདན་དྲངས་ཏེ་སླར་
སྐུ་བཞེངས་ཞུ་སྐབས་མར་ཞུ་དགོས)དབུ་ཏོག་གི་ནང་དུ་རྒྱལ་བ་ཀརྨ་པའི་ན་
བཟའ་དང་དབུ་ལ་ སོགས་བཀའ་རྒྱུད་གོང་མ་རྣམས་ཀྱི་རྟེན་བྱིན་ཅན་གྱིས་་
གཏམས་པ་དང་ན་བཟའ་གསར་པ་རྣམས་ལེགས་པར་སྒྲོན་ཏེ་དར་ཆེན་སྐུ་ཚད་
སྤྱི་ཁྲི་སུམ་ཅུ་ཙམ་ཡོད་པའི་སྐུ་ཀླུང་དེ་དག་སྐུ་བཞེངས་ཞུ་དགོས། སྐུ་བཞེངས་
ཞུ་སྐབས་དར་ཆེན་གྱི་ཕྱོགས་གསུམ་ནས་བརྩིས་པའི་འཐེན་ཐག་ལག་ངར་གྱི་ཕྲ་
སྦོམ་ཙམ་རེ་བཏགས་ཏེ། ཨོམ་རྒྱུགས་དང་སྡིག་ར་རིང་ཐུང་ཤ་ཕོ་བཅས་ཆ་
ལམ་ཙམ་གོ་སྒྲིགས་ཀྱིས་དར་ཆེན་གྱི་དབུ་ཏོག་མཐོ་ཚད་ཐོག་བརྩེགས་གཅིག་
ཙམ་གྱི་བར་སེར་སྐྱ་མང་ཚོགས་སྐྱེས་བུའི་རྩོལ་བ་ལ་བརྟེན་ནས་བཞེངས་དགོས་
པ་དང་། དེ་མཚམས་ཕོ་བྲང་གི་རྩེ་ནས་རྒྱལ་དབང་མཆོག་གིས་རབ་གནས་
202



མཛད་པ་དང༌(སྐྱབས་མགོན་མཆོག་གདན་སར་བཞུགས་མིན་བྱུང་ནའང་ཕྱག་
ནས་སྟོར་ཏེ་སྙན་གསན་ཕུལ་བ་དང་བཞེངས) སྙན་གསན་རྒྱུ་གླིང་བཏང་མ་
ཐག་སྐུ་ཀླུང་དར་པོ་ཆེ་དེ་དག་རང་འགུལ་གྱིས་བཞེངས་པ་ལས་སྐྱེས་བུའི་རྩོལ་
བར་དེ་ཙམ་བརྟེན་མི་དགོས་པ་བཅས་ངོ་མཚར་བྱིན་རླབས་དང་སྙན་གྲགས་
ཤིན་ཏུ་ཆེ་བ་སྒར་ཆེན་གྱི་རྟེན་གཙོ་ཕྱི་འདོན་བཞིའི་གྲས་ཀྱི་གཅིག་ཡིན་པ་
ལགས་སོ། །ཚེས་བརྒྱད་ཀྱི་ཞོགས་པ་འདུ་ཁང་དུ་རྒྱ་རུང་གི་ཚོགས་གདན་ཤིན་
ཏུ་ལེགས་པ་གསར་བརྗེས་ཐོག་དགེ་འདུན་ཚོགས་མང་རྣམས་ཟླ་གམ་སོགས་ན་
བཟའ་གཟབ་བཞེས་ཀྱིས་ཚོགས་ལ་བཞེངས་ནས་དུར་ཁྲོད་གསང་མཆོག་ཅེས་
པའི་མཆོད་པའི་བྱེ་བྲག་བསམ་གྱིས་མི་ཁྱབ་པ་ཞིག་འབུལ་དགོས་པ་དང་དབུ་ཁྲི་
པས་ཕྱག་གཡས་སུ་ཐོད་ཌམ་དང་གཡོན་དུ་ཐོད་པ་བདུད་རྩིས་བཀང་་་་་
བསྣམས་ནས་དུར་ཁྲོད་གསང་མཆོག་གི་ཆོ་ག་དང༌། བཛྲ་གུ་རུ་དབྱངས་སུ་
གྱེར་ཏེ་ཕྱོགས་བཞི་སོ་ སོར་ ཞལ་རིམ་པར་ཕྱོགས་ཏེ་མཆོད་པ་འབུལ་དགོས།
དེའི་ སྐབས་ འདུ་ ཁང་ དུ་ རྒྱ་རུམ་ ཤིས་ རུང་ གི་ ཚོགས་ གདན་ ལ་ རྒྱ་ བྱ་ དང་།
ཁྲུང་ཁྲུང་། འབྲུག་ཚང་འཁོར་བཅས་ཀྱི་རི་མོ་ལྟ་ན་སྡུག་པ་རྒྱ་རུམ་གཞན་
ལས་ཁྱད་དུ་འཕགས་པའི་སྤུས་ལྡན་ཞིག་ཁྱུག་ཙམ་གཏིང་སྲོལ་ལ་རྡོ་རྗེ་སློབ་
དཔོན་དང་། སྤྱི་ཁྱབ་མཁན་པོ། དབུ་མཛད་ཁྲི་པ་བཞི། དགེ་བསྐོས་
སོགས་དབུ་ཆོས་སོ་སོར་རྒྱ་རུམ་ཚང་འཁོར་མའི་ཞལ་གདན་ཁ་གང་མ་རེ་དང་།
གྲྭ་མང་བྱིངས་ལ་རྒྱུ་རུམ་སྐྱོང་རིང་ལ་མི་རེའི་འོག་ཏུ་སྲོག་ཆགས་ཚང་འཁོར་མ་
རེའི་རི་མོ་ཡོད་པ་བཅས་འདུ་ཁང་ཆེན་མོའི་གྲལ་སྟར་བཅུ་གཉིས་སོ་སོར་ཏལ་
མར་ཁེབས་པའི་མངགས་བཏགས་མ་དེ་སྒྲོན་དགོས་ཤིང་། གསང་ཆོག་གྲུབ་
ཉིད་བཞུགས་ གདན་རྣམས་ཕྲལ་མར་བསྡུ་འཇུག་བྱེད་དགོས་པའི་སྲོལ་ཡོད།
(ཞལ་གདན་འདི་རྣམས་ཁྱུག་ཙམ་སྒྲོན་ནས་ལམ་སེང་བསྡུ་དགོས་པའི་རྒྱུ་
མཚན་ནི་དེ་སྔ་ ཚེས་ བཅུ་ མ་ གྲོལ་ གྱི་ བར་ དུ་ གཏིང་སྲོལ་ ཡོད་ འདུག་ ཀྱང་།
203



བར་སྐབས་རྗེ་ཀརྨ་པའི་སྐུ་མདུན་དུ་གོང་མ་ཆེན་པོས་རྒྱའི་དཔོན་རིགས་འཆིང་
སངས་ཆེན་པོ་ཞིག་བཀས་མངགས་པ་བཞིན་བཅར་ནས་རེ་ཞིག་གདན་སར་
སྟན་ཆགས་སྐབས་ཚེས་བཅུ་དང་སྟབས་ཁེལ་ཏེ་རྟེན་མཆོད་སྤྱན་གཟིགས་གར་
འཆམ་རྣམས་ལ་གཟིགས་ཞིབ་གནང་བར་མངགས་བཏགས་ཀྱི་རྒྱུ་རུམ་ཚོགས་
གདན་འདི་རྣམས་ལ་ཧང་སངས་ནས་སྒར་གཞུང་གི་མཆོད་རྫས་སྤྱན་གཟིགས་
གཞན་དག་ཐམས་ཅད་ལས་ཚོགས་གདན་འདི་རྣམས་ཁྱད་དུ་འཕགས་པའི་
རིན་ཐང་གཞལ་མེད་ཞིག་ཡིན་ལུགས་ལོ་རྒྱུས་རྣམས་ཞིབ་པར་གསུངས་སྟབས་
ཕྱིས་བཞུགས་གདན་འདི་རྣམས་ལ་གཙིགས་ཆེན་དུ་བརྩིས་ནས་གསང་ཆོག་
གྲུབ་ཉིད་ཕྲལ་དུ་བསྡུ་དགོས་པའི་སྲོལ་དེ་ལྟར་ཆགས་འདུག
་ ཧོར་ཟླ་བཞི་པའི་ཚེས་དགུའི་ཉིན་མཚུར་ཕུ་དབྱར་འཆམ་སྟེ་སྐར་ཆེན་
ཚེས་བཅུ་ཆེན་མོའི་གསང་འདུས་བླ་མའི་སྒྲུབ་ཐབས་ཀྱི་ལས་མཐའི་རྡོ་རྗེའི་གར་
འཆམ་དངོས་གཞིའི་སྟ་གོན་གྱི་སྐུ་འཆམ་ཞེས་པ (ན་བཟའ་ཟབ་བཞེས་ལས་
འཆམ་ཆས་བཞེས་མི་དགོས་པ་ལ་ཟེར།) ཐོག་མར་རོལ་ཁང་གི་ཡོལ་བ།
བླ་བྲེ། ག ཤམ་བུ། གདོང་དར། ཀ་འཕན། རྒྱལ་མཚན། ཕྱེ་ཕུར།
རྔ་ཁྲི། བཞུགས་གདན་སོགས་རྒྱས་གཤོམ་དང་འབྲེལ་རོལ་ཁང་གི་དབུ་ཆོས་
རྣམས་རང་ཆས་ཟབ་བཞེས་ཐོག་ཞྭ་ཁྲ་ཆོས་གོས་གསོལ་བ་དང༌། རྔ་རོལ་དུང་
རྒྱུ་རྐང་གླིང་ཆ་ཚང་དང༌། རྡོ་རྗེའི་གར་འཆམ་པ་ཡོངས་རྫོགས་ན་བཟའ་རྩེད་
ཐེར་གྱི་གཟན་གཤམ་དང་། གྲུའུ་རྩེའི་ཨོ་འབོབ། རྒྱ་གསེར་སྟོད་འགག
གོས་རྒྱ་སེར་རམ། སངས་རྒྱས་སྐུ་ཤ་རྐན་རིས་མའི་རས་ཟོན། རྒྱ་སེར་རམ་
ཧོར་གོས་རྙིང་མའི་ཆབ་གཞུག་ལ་རྒྱ་དངུལ་ཚགས་མའི་ཆབ་འགོ་བྱས་པ། རྡ་
གྲུ་སེར་པོ་དང་ལི་ཧང་གི་རྡུལ་ལེན་དང་འོག་འཇུག བཅུ་འཛབ་དང་འབུ་
རིལ་རྣམས་གསེར་རམ་དངུལ་ལས་བྱས་པའི་བྱུ་རུའི་ཕྲེང་བ་སོགས་ཟབ་བཞེས་
ཐོག་ཐམས་ཅད་སྒར་ཆེན་གྱི་དྲུང་གནས་ཀྱི་གོས་སྟོད་ཕུ་ཁ་རྟ་རྨིག་མ་ཞི་ཞིག་
༥༩
204



བཞེས་ནས་གར་འཆམ་ལེ་ཚན་རྣམས་ཆ་ཚང་གོ་རིམ་ལྟར་ཉིན་ཁྱོངས་ཞིག་་
འཁྲབ་དགོས། གར་འཆམ་གྲུབ་ པ་དང་། སྒྲོལ་མ་ལྷ་ཁང་ནང་དུ་ཚོགས་
བཞིན་པའི་དབུ་བཞུགས་བླ་ཆེན་དང་ཆོག་གྲྭ་ཁ་འབུད་ཆ་ཚང་གིས་ཞིང་སྐྱོང་
དཔའ་རོལ་གྱི་དགུ་གཏོར་ཉིན་བདུན་གྱི་ཐོག་ཏུ་དགུ་གཏོར་ཆེན་མོའི་སེར་སྦྲེང་
རྒྱས་པ་དང་མཚུངས་པའི་གཏོར་རྒྱག་ཀྱང་མཛད་དགོས།
ཚེས་བཅུའི་ གར་འཆམ་གྱི་ལེ་ཚན་གོ་རིམ་ནི། མཚམས་གཅོད་བྱིན་
དབང་དང་གཟིགས་མཛེས་གྱེར། དུར་ཁྲོད་རྒྱལ་པོ། གཏུམ་རྔམས་ཚོགས་
ལེན་པ། གིང་ཆེན་བཅུ་དྲུག་དུར་ཁྲོད་གསང་མཆོག་འགྲོས། །བཀའ་དྲིན་
ཅན་པ་ཧ་ཤང་ལ་སོགས་པའི། །གུ་རུ་གཙོ་འཁོར་ཕེབས་དང་དཔའ་བོ་དཔའ་
མོ། ། ལྷ་དབང་རྒྱ་སྦྱིན་མཚན་བརྒྱད་སོ་སོའི་འཆམ། ། གཏེར་སྲུང་ཞིང་སྐྱོང་
ཆད་ཐོ་འགྲོས་དང་ནི། ། རྟ་བྲོ་ལ་སོགས་རྗེས་ཀྱིས་བསྡུས་པའོ། །ཞེས་པ་ལྟར་གྱི་
གོ་རིམ་རྣམས་བྱང་བར་བྱས་ནས་གར་འཆམ་དངོས་ལ་འཇུག་དགོས་པ་སྟེ།
དེ་ཡང་སྒར་ཆེན་གྱི་ཚེས་བཅུའི་གར་འཆམ་གྱི་ཕྱག་བཞེས་འདི《སྒྲུབ་བརྒྱུད་
ཤིང་རྟ་ཆེ་བརྒྱད་ལས་འབྲི་སྟག་བླ་མ་བརྒྱུད་པའི་རྣམ་ཐར་སྒྲུབ་བརྒྱུད་རིན་ཆེན་
ཕྲེང་བའི་》ནང་དུ་གསལ་བ་ལྟར་ན་སྐྱབས་མགོན་ཀརྨ་པ་སྐུ་ཕྲེང་བཅུ་བཞི་པ་
ཐེགས་མཆོག་རྡོ་རྗེ་མཆོག་གིས་ཟངས་མདོག་དཔལ་རིའི་ཞིང་ཁམས་སུ་ཨོ་རྒྱན་
སྤྱན་སྔར་རིག་འཛིན་ཕོ་མོ་རྣམས་ཀྱི་ཚེས་བཅུའི་གར་འཆམ་མཛད་པ་རྣམས་
གཟིགས་སྣང་དུ་བྱུང་བ་ཇི་བཞིན་རྡོ་རྗེའི་གར་འཆམ་པ་རྣམས་ལ་རྗེ་ཉིད་ཀྱིས་
འཁྲབ་ཁྲིད་དངོས་སུ་མཛད་པའི་གར་གྱི་ སྟངས་སྟབས་དང་ཉམས་འགྱུར་་་་
རྣམས་ཁུངས་བཙན་ཞིང་ཕུལ་དུ་ཕྱིན་པ་ཞིག་བྱུང་སྟབས་སྐབས་དེར་ཚེས་བཅུ་
ལེ་བརྒྱད་ཀྱི་ཆོ་གའི་གཞུང་དང་ཆ་ལག་རྣམས་རྗེ་བཅུ་བཞི་པའི་བཀའ་ལྟར་
དཔའ་བོ་སྐུ་ཕྲེང་བརྒྱུད་པ་གཙུག་ལག་ཆོས་རྒྱལ་གྱིས་ཚོགས་དབུར་ཕེབས་ནས་
སྦྱོར་དངོས་རྗེས་གཙང་གིས་སྒྲུབ་པར་མཛད་ཐོག་བསྟན་པའི་སྦྱིན་བདག་སྤོ་བོ་
205



ཀར་རྣམ་སྡེ་པ་དང་། ལ་དྭགས་རྒྱལ་པོ། སྡེ་དགེ་རྒྱལ་པོ་སོགས་མཚུར་ཕུའི་
གདན་སར་ཕེབས་ནས་རྒྱལ་དབང་མཆོག་ལ་སྐུལ་མ་ཞུས་པ་ལྟར་ཚེས་བཅུའི་
སྒྲུབ་མཆོད་ཐོག་ལས་མཐའི་གར་འཆམ་འདི་དག་ གསར་འཛུགས་མཛད་པ་
ཞིག་ཡིན་ལུགས་རགས་ཙམ་གསལ་བ་དང༌། ཡང་ལོ་རྒྱུས་འགའ་ཞིག་ལ་རྗེ་
བཅུ་བཞི་པའི་དགོངས་གཞི་ལྟར་ལྷ་སྲས་མུ་རུབ་བཙན་པོའི་རྣམ་འཁྲུལ་གཏེར་
ཆེན་མཆོག་གྱུར་གླིང་པས་ཟངས་མདོག་དཔལ་རིར་ཨོ་རྒྱན་སྤྱན་སྔར་རིགས་
འཛིན་ཕོ་མོ་རྣམས་ཀྱིས་ཚོགས་གྲལ་དུ་བྱོན་ནས་ཚེས་བཅུའི་གར་འཆམ་མཛད་
པ་ཇི་ལྟ་བར་རྡོ་རྗེའི་གར་འཆམ་པ་རྣམས་ལ་གཏེར་ཆེན་ཉིད་ཀྱིས་སློབ་ཁྲིད་
མཛད་པར་གྲགས་ལ། གང་ལྟར་རྗེ་ཀརྨ་པ་ཐེག་མཆོག་རྡོ་རྗེའི་སྐུ་དུས་སུ་
འཆམ་འདི་དག་གསར་དུ་ཕྱག་བཞེས་མཛད་པ་ཞིག་ཡིན་པ་དང་། དུས་ཚོད་
ནི། རབ་བྱུང་བཅུ་བཞི་པའི་ཆུ་འབྲུག ( 1832) ལོ་ སྟེ་གོང་མ་རྡ་ཀཱང་ཁྲི་
བཞུགས་ཀྱི་ལོ(12) རྒྱལ་བ་ཚུལ་ཁྲིམས་རྒྱ་མཚོ་དགུང་ཕྲེང་བཅུ་བདུན་པ་དང་
ཚེ་གླིང་རྒྱལ་ཐོག་གཉིས་པ་ངག་དབང་འཇམ་དཔལ་འཕྲིན་ལས་རྒྱ་མཚོ་ཁྲིར་
འཁོད་ཀྱི་ལོ་བཅུ་གསུམ་པ་དང་། པཎ་ཆེན་བསྟན་པའི་ཉི་མ་དགུང་གྲངས་ང་
གཅིག་པ། རྗེ་ཀརྨ་ཐེག་མཆོག་རྡོ་རྗེ་དགུང་གྲངས་སུམ་ཅུ་སོ་དྲུག་བཞེས་པའི་
ལོ་དེར་ཚེས་བཅུའི་གར་འཆམ་འདི་དག་གསར་འཛུགས་མཛད་པ་ཞིག་ལོ་རྒྱུས་
དཔྱད་བསྡུར་གྱི་ཐོག་ནས་ངེས་པ་བརྙེས་ཤིང༌(1959) བར་ལོ་བརྒྱ་དང་ཉི་ཤུ་
རྩ་ལྔ་ཙམ་གྱི་བར་དུ་ས་ག་ཟླ་བའི་དུས་ཆེན་གྱི་ཚེས་བཅུ་ལ་གསང་འདུས་ཚེས་
བཅུ་དང༌། རྡོ་རྗེ་ཕུར་པའི་སྒྲུབ་ཆེན་དང་འབྲེལ་བའི་གར་འཆམ་འདི་གཉིས་
ལོ་གནང་རེས་བསྐོར་གྱིས་མཛད་དེ་དབྱར་གྱི་བསྟན་རིམ་དུས་མཆོད་འདི་དག་
ཆད་ལུས་བྱུང་མ་མྱོང་བ་ཞིག་ཡིན་པ་རེད། །
ཧོར་ཟླ་བཞི་པའི་ཚེས་བཅུ་ཆེན་མོའི་གར་འཆམ་དངོས་གཞི་ལ། ཐོག་
མར་དགུང་འགག་པ་ཞེས་པའི་འཆམ་ཆས་དོ་དམ་པ་སེར་སྐྱ་ལྔ་དྲུག་ནས་འཆམ་
206



ཁང་ཆེན་མོའི་ནང་ཞལ་འབག་དང་གོས་སྒམ་རྣམས་གོ་རིམ་གྱིས་བསྒྲིགས་ཏེ་
ཁྲལ་ཁྲལ་འདོན་སྤྱོད་དང་བསྡུ་འཇུག་ སོགས་འགག་མེད་བྱས་ཆོག་ སྟ་གོན་་་
གྲབས་གཤོམ་ལེགས་པར་བགྱིས་ནས་སྦེ་ལེན་དང་། རོལ་ཁང་དུ་གོས་ཡོལ་
དང༌། གཤམ་བུ། གདོང་དར། འཕན། ཕྱེ་ཕུར། ་རྒྱལ་མཚན་་་་་
སོགས་མཆོད་རྫས་དང༌ (འདི་རྣམས་ཞོལ་པའི་ཕྱི་ཁྲལ་ཨ་ ཕ་རྣམས་ནས་སྒྲོན་
གཤོམ་བྱེད་དགོས།) ཕན་ཚུན་གཉིས་ལ་རྔ་བོ་ཆེ་རེ། ཡོལ་བ་དང་་་་
བཞུགས་གདན་གསོལ་ལྕོག་རྣམས་མཛེས་པར་བཤམས་རྗེས། ལས་རྡོར་པས
(མཆོད་གཡོག)ཚེས་བཅུའི་མཆོད་གཏོར་ཡོ་བྱད་རྣམས་བྱིན་ཆགས་པར་་་་
གཤམས། དབུ་མཛད་རྣམས་དང་། རྒྱ་གླིང་པ། རྐང་གླིང་པ། དུང་
དམར་པ་སོགས་དང་། མཆོད་དཔོན་དང་། རྔ་པ་གཉིས་བཅས་འཚོགས་
ཏེ། ཐོག་མར་འཆམ་ཆས་ཁང་ནས་རོལ་ཁང་དུ་བརྡ་བྱུང་བ་དང༌། དབུ་
ཆོས་རྣམས་ཞྭ་ཁྲ་ཆོས་གོས་བཞེས་པའི་ཐོག་འཆམ་ཁང་ནས་དུང་དམར་བཞི།
དངུལ་གྱི་རྒྱ་གླིང་བཞི། སྤོས་སྣེ་གཅིག གསེར་དངུལ་བཀྲ་མའི་སྤོས་ཕོར་
བརྒྱད་ བསྒྲིགས། དངུལ་ གྱི་ ཕུད་ ཀོང་ འཇོག་ སྣོད་ དངུལ་ གཞོང་ གཉིས།
གསེར་དངུལ་བཀྲ་མའི་གསེར་སྐྱེམས་སྣོད་བྱ་མ་བུམ་གཉིས་བཅས་སྟེགས་་་་་
མཁན་རྣམས་ལ་ཧོར་གོས་ཚོན་ཁྲ་དང་རྒྱ་གསེར་སོགས་ཀྱི་ཕྲག་ཁེབས་དང་རྩེ་ཞྭ་
བཞེས་པ་དང་། དངུལ་གྱི་མཆོད་འབྲུའི་སྣོད་དང་དངུལ་གྱི་ཕུད་ཀོང་སྐེད་
པར་དར་མཚོན་སྣ་ལྔ་བཏགས་པ་རྣམས་ཀྱི་སྣོད་དངུལ་གཞོང་ཁུར་མཁན་་་་
གཉིས་བཅས་ལ་པགླིའི་བུམ་སྟན་ཞེས་པ་སོགས་གོས་ཆེན་གྱི་རྟེན་ཁེབས་ཕྲག་
འཕེན་བྱས་ཏེ་རྟེན་འབྲེལ་ཞྭ་ཆུང་རེ་གྱོན་པ་རྣམས་དང་། རོལ་ཁང་ནས་རོལ་
མོ་སྦྲུམ་སྲིངས་དང༌། དུང་རྐང་བཅས་སྤྱན་འདྲེན་རྒྱ་གླིང་གི་རྔུན་བསུས་པ་
ལྟར་ཤུ་དང་འུར་རིང་འོག དང་པོ། ཞྭ་ནག་གསེར་སྐྱེམས་ལ། འཆམ་
དཔོན་དང་འཆམ་མང་ཐམས་ཅད་ཞྭ་ནགུ་དང་ཕོད་ཀ་ཟོར་པང་བཅས་བཞེས་
207



ནས་བྷན་ཕུར་ཐོགས་པ་དགུ་བཅུ་སྐོར་ཐོན་ནས་རྡོ་ར་འཁོར་བ་དང་། སྤྱན་
རྒྱ་ སྤོས་ཕོར་རྣམས་འཆམ་ ཁང་དུ་ལོག རོལ་ཁང་ནས་དུང་རྒྱ་དང་སྦྲུམ་་
སྲིངས་བཅས་ཕུད་ཀོང་དང་ཇ་ཕུད། མཆོད་འབྲུ་སོགས་འབུལ་མཁན་རྣམས་
གཡས་གཡོན་རུ་གཉིས་སུ་གྱེ མས་ནས་བསྐོར་ཏེ་འགྱེས། དེ་ནས་ཞྭ་ནག་རྣམས་
ཀྱིས་ལག་གཡས་གསེར་སྐྱེམས་ཀྱི་ཕུད་ཕོར་དང༌། ལག་གཡོན་གྱིས་བྷན་ཕུར་
མཉམ་དུ་སྐུར་བསྟེན་ཏེ་གསེར་སྐྱེམས་འདོན་འཆམ་སྦྲག་མར་འབྲུ་སྣ་དང་ཆང་
ཕུད་རྣམས་ལན་གསུམ་མཆོད་དེ་ནས་གར་འཆམས་ལེ་ཚན་ཐམས་ཅད་གྲུབ་པ་
དང༌། བཞི་ཚན་རེས་ལོག་འཆམ་སྐྱོན་ཏེ་རིམ་གྱིས་མཐའ་བསྡུས། (ལོག་
འཆམ་ལ་འཆམ་གོས་ཀྱི་ཚོས་གཞི་ལྟར་བཞི་ཚོ་བཞི་ཚོ་མཉམ་དུ་འཆམས་ནས་
རིམ་གྱིས་བསྡུ་དགོས་པ་འདིའི་ཞྭ་ནག་རྣམས་ཀླད་ཕོར་གྱི་གཡས་གཡོན་དུ་
ཟངས་སེར་གྱི་མེ་རི་དང་རྒྱུ་ཞགས་བྱས་པ་ལ་ཐ་འཁོར་ཨུ་རུ་སུའི་ལྤགས་པ་ནག་
པོ་གྲུ་རིང་ཅན་སྐད་གྲགས་ཡོད་པ་ཤ་སྟག)རོལ་ཁང་ནས་འབེབ་གསུམ་བརྡུང་
གིས་རྔ་རོལ་མཚམས་བཞག་ སྦུབ་རྣམས་རོལ་སྟན་སྟེང་དུ་བརྩེགས་ནས་རོལ་
ཁེབས་གཡོགས་ཏེ་དབུ་ཞྭ་རྣམས་ཕུད་དགོས། ཡང་བརྡ་བྱུང་བ་དང་ཞྭ་ཁྲ་
བཞེས་ནས་རོལ་ཁེབས་དབྱེ་བ་སོགས་གཤམ་གྱི་སྐུ་འཆམ་ཐམས་ཅད་ལ་འདི་
དང་རིགས་འགྲེ གཉིས་པ། ས་འདུལ་ལ། སྤྱན་འདྲེན་ རྒྱ་གླིང་དང་།
སྤོས་ ཕོར་གྱིས་གོང་བཞིན་སྣེ་དྲངས་ཏེ ( སྤོས་ཕོར་ དང་ ཕྲག་ཁེབས་རྣམས་་་་
འཆམ་སྣ་རེ་བཞིན་ རྒྱས་བསྡུས་ཀྱི་བརྗེ་ལེན་བྱས་ཏེ་ཟིན་པ་རྣམས་ཕྲལ་ཕྲལ་
འཆམ་གོས་མཉམ་དུ་བསྡུ་འཇུག་བྱེད་དགོས) ཁྲོ་བོ་རྣམས་བྷན་ཕུར་ཐོགས་ཏེ་
ཟིང་ རྒྱུགས་ཀྱི་རྡོ་ར་ འཁོར་ནས་ སྤོས་ ཕོར་སྤྱན་རྒྱ་རྣམས་ཡར་ལོག ཁྲོ་བོ་
རྣམས་ཀྱིས་གར་འཆམ་དགུ་སྐོར་གཉིས་དང་། ལམ་འགྲོས་བཞི། དགུ་སྐོར་
གཉིས་མཐར་དགུ་འིག དེ་ནས་1. 12. 2ནས་6. 6བར། སླར་གཟིམ་
སྐོར་གཅིག་ནས་6. 6བར། སླར་གཟིམ་སྐོར་ཆུང་བ་གསུམ་ནས། ཤུགས་ཆེ་
208



བ་གསུམ་གྱིས་ཡུང་ཟོར་འཕངས། དེ་ནས་ཟིང་རྒྱུགས་ཀྱིས་རྡོ་ར་འཁོར་ནས་
སྦྲུམ་སྦྲུམ་སྦྲུམ་ཞེས་དགུ་སྐོར་གཉིས་ཀྱི་མཐར་ལོག་འཆམ་ཏྲི་ཤུ་ལའི་འ གྲོས་ཀྱིས་
དལ་བ་གཅིག་དང༌། ཤུགས་ཆེ་བ་རེས་བསྡུའོ། །
གསུམ་པ། བྱིན་འབེབ་ལ། ཆོས་ཁྲིམས་ནས་སྤོས་སྣེ་དང་། སྤྱན་རྒྱ་
སྤོས་ཕོར་གོང་གསལ་ལྟར་རྒྱས་པའི་ཐོག་བྱིན་འབེབ་མཁའ་འགྲོ་མ་བཅུ་དྲུག་གི་
རིགས་ ལྔ་ ཐོར་ ཚུགས། སྟོད་ ལྷེ། གོས་ པང༌། བ་ སོའི་ རུས་ བརྒྱན།
གཟིའི་དོ་ཤལ་རིང་བ་སྤུས་མོ་ཡན་དང་། ཐུང་བ་ལྟེ་བ་ཡན་དུ་སླེབས་པ་རིང་
ཐུང་གཉིས་རེ་ལ་བྱུ་རུའི་རྒྱན་དང་། གསེར་གྱི་འབུ་རིལ་རང་འགྲིག་དང༌།
ཕྱག་གཡས་བ་སོའི་ཌ་རུ་གསེར་གྱི་སྐེད་འཆིང་བྱས་པ་དང༌། ཕྱག་གཡོན་ཧོར་
ལིའི་དྲིལ་བུ་གསེར་གྱི་རྩེ་རྡོར་ཞེ་གཅིག་བྱས་པ་བསྣམས་ཏེ། འཆམ་དཔོན་
གྱིས་སྣ་དྲངས་ ཐམས་ ཅད་ཌ་དྲིལ་དཀྲོལ་བཞིན། དལ་བུས་ཟླ་ཚེས་ལྟར་་་་
འཁོར་ འཕྲལ་རོལ་ ཁང་ནས་འབེབས་ རིང་ མཐར་ རོལ་དབྱངས་ དང་བསྟུན།
བཛྲ་གུ་རུ་འདོན་སྐབས་ཅི་ལྟ་བའི་རིམ་པས་ལྡོག་པའོ། །མཐར་འབེབས་བཞག
སྤོས་རྒྱ་རྣམས་བསྡུས་ཏེ། ཞི་རོལ་མཐར་བཞག་ཞྭ་ཕུད། མཚམས་བཞག
བཞི་པ། དུར་ཁྲོད་ བདག་པོ་ལ། དུར་བདག་བཞི། (བཙུན་ཆུང་)
གཉིས་གཡས་བསྐོར་དང༌། གཉིས་གཡོན་བསྐོར་གྱིས་འཁྲབ་རྒྱུགས་བྱས་ཏེ་
ཐོན། གཡས་གཡོན་འཕྲོད་འཕྲལ་རང་སར་ལངས་ཏེ། བཞི་གྲངས་དྲུག་གི་
ཕན་ཚུན་ཐལ་བྱུང་དུ་དཔུང་གཡས་སྤྲོད་པ་དང་དཔུང་གཡོན་སྤྲོད་པ། རྐང་
ལག་གཡས་གཡོན་བཏེགས་འཇོག་སོགས་བཞི་གྲངས་བཞི་རེའི་གར་འཆམ་ལེ་
ཚན་རྣམས་ཀྱི་མཐར་དྲག་འབེབ་རྐང་རག་དང༌། སྦྲུམ་སྦྲུམ་དང་བཅས་པས་
བསྡུད་དོ། །ལྔ་པ། རྡོ་རྗེ་སྲིན་པོ་གཏུམ་རྔམས་ནི། རོལ་ཁང་ནས་འབེབས་
རིང་། ཤུ་རྐང་བཅས་ཕྱག་མཚན་རལ་གྲི་དང་བནྟ་བསྣམས་པའི་ཁྲོ་བོ་གཙོ་
འཁོར་དགུ་བཅུ་སྐོར་གྱིས་ལག་གཉིས་རྒོད་ཤོག་ལྟར་བརྐྱངས། རོ་སྟོད་སེང་
209



གེ་ལྟར་འགྱིངས། མཐོར་ཚུགས་བར་སྣང་ལ་འཕྱོ། བྲང་གླིང་བཞི་ལྟར་
བགྲད། ཞབས་ཀྱི་རུ་ཏྲ་གནོན་ཚུལ་ངང་ནས། སྦེར། སྦྲུམ་ཞེས་པའི་
གྲངས་ ཀ་ དང་ བཅས་ གཡས་ སྐོར་ གཡོན་ སྐོར། གི་ ངོམ། གཏོར་ ངོམ།
ཟིལ་གནོན་སོགས་གར་འཆམས་ཀྱི་རིམ་པ་དང་། སྤུར་འུར་ནས་གཉིས་རེ་
གཉིས་རེ་བྱས་ཏེ་ཐོན་ནས་རྡོ་ར་འཁོར་བ་དང་རྒྱ་གླིང་བཏང་འོག་དལ་བ་དང་།
བཞི་འགྲོས། དགུ་ སྐོར་དང་ལམ་འགྲོས་བཅས་ཀྱི་མཐར་དགུ་སྐོར་གཅིག་
བཅས་ཀྱི་ལོག་འཆམ་གྱིས་བསྡུས། དྲུག་པ། ཚོགས་ལེན་ལ། རོལ་ཁང་
ནས་འབེབས་རིང་དང་ཤུ་རྐང་དུང་དམར་བཅས་ཁྲོ་འབག་དམར་པོ་མཚམས་
གཅོད་སྐབས་ལྟར་འཆམ་མང་གཙོ་འཁོར་དགུ་བཅུ་སྐོར་ལ་སྤོས་རྒྱ་གོང་བཞིན་
ཐོག རོལ་ཁང་ནས་ཤུ་རྐང་འབེབ་རིང་འོག འཆམ་དཔོན་གྱིས་རྔམས་
ཞིང་རིངས་སྟབས་འདུར་རྒྱུགས་ཀྱིས་དོན། དགུ་ཆེན་གྱི་ཕྱག་བཞི་པ་ལྟར་
རིམ་པས་རྡོ་ར་འཁོར་བ་དང་། སྤོས་རྒྱ་རྣམས་ཡར་ལོག ཟེར། སྦྲུམ་གྱི་
གྲངས་ཀ་དང་བཅས་འཆམ་དཔོན་དབུས་སུ་བྱོན་ནས་རོལ་ཁང་གི་འབེབས་
དང༌། ཤུ་རྐང་གི་མཚམས་ཐམས་ཅད་ཀྱི་ཕུར་པ་ཐལ་མོ་གཉིས་ཀྱི་དབར་སྒྲིལ་
བཞིན་དུ་འཆམས། ཡང་འབེབས་རྐང་ལ་ཚོགས་སྐེ་བསྒྲལ། དེ་རྗེས་ལས་
རྡོར་ པས་ ཚོགས་ དུམ་ ཅུང་ ཟད་ རེ་ འཆམ་ པ་ རྣམས་ ཀྱི་ བནྡྷར་ བླུགས་ ཏེ།
ཐམས་ཅད་ཀྱིས་བཀབ་པའི་ཕྱིར་མཐེ་མོ་བཀན་ནས་འཆམས། ཡང་འབེབས་
རྐང་ མཐར། བརྒྱང་ པད་ འགྱིང་ གསུམ་ གྱིས་ འཆམས་ པའི་ སྐབས་ སུ།
ཕེབས་ བསུའི་ སྤོས་ རྒྱ་ སྤོས་ ཕོར་ རྣམས་ འབྱོན་ ཏེ་ སྤྱན་ རྒྱ་ བཏང་ བ་ དང་།
གཟིམ་བསྐོར་དལ་བ་གཅིག་དང༌། ཤུགས་ཆེ་བ་རེ་བཅས་ལོག་འཆམ་གྱིས་
མཐའ་བསྡུས། བདུན་པ། འཁྱུད་པ་ལ། ཤུ་རྐང་དང་། དུང་དམར་
བཅས་ཁྲོ་བོ་འཆམ་མང་གཙོ་འཁོར་བཞི་བཅུ་སྐོར་འགྱིངས་རྣམས་ཀྱིས་ཐོན་ཏེ།
གོང་གི་ལས་བྱེད་ཕོ་ཉའི་སྐབས་ལྟ་བུའི་སྦེར། སྦྲུམ་ཞེས་འཁྱུད་ཚུལ་དང་།
210



གནམ་བལྟ་སོགས་གོང་ཕེབས་འཆམ་མང་གི་ཕྱེད་ཆ་དོན། རྡོ་ར་འཁོར་་་
འཕྲོས་ངེས་མེད་རིམ་པར་བསྡུ། བརྒྱད་པ། ཡཀཱ་ལ། འཆམ་རྟིང་མས་སྣ་
དྲངས་ཁྲོ་བོའི་འཆམ་ མང་ བཞི་ བཅུ་ སྐོར་འགྱིང་ རྔམས་ ཀྱིས་ ཐོན། ཟེར།
སྦྲུམ་གྱི་གྲངས་ཀ་དང་བཅས་རྡོ་ར་འཁོར་བ་དང༌། རིམ་པར་བསྡུས་ཏེ་རྐང་
གླིང་དང༌། དུང་དམར། འབེབས་རིང་བཅས་ཀྱིས་མཐའ་སྡུས། དགུ་པ།
ཟིམ་སྐོར་ནི། ཤུ་རྐང་དུང་དམར་འབེབ་རིང་བཅས་ཁྲོ་བོའི་འཆམ་མང་་་་
བརྒྱད་ཅུ་སྐོར་ནས་འགྱིང་རྔམས་དང་བཅས་འཆམ་པ་ཡོངས་རྫོགས་ཟིམ་སྐོར་
ཁོ་ནའི་རིམ་པར་དོན། རྡོ་ར་འཁོར་འཕྲལ་ངེས་མེད་རིམ་པར་བསྡུ་སྐབས་
ཕྱེད་ཀ་ཙམ་ནས“ཛམ”ཞེས་པའི་མཚམས་སུ་སླེབས་དུས་ཕན་ཚུན་ནས་ཤོག་
སྦག་ཁག་གཉིས་ཀྱི་སྒྲའི་ཁྲོད་དུ་གིང་ཆེན་ཕོ་མོ་བཅུ་དྲུག་གིས་ཕོ་གིང་དཀར་པོ་
རྣམས་གཡས་དང་། མོ་གིང་དམར་མོ་རྣམས་གཡོན་བཅས་འཆམ་བར་ནས་
ལུག་གུ་བརྒྱུད་དུ་རྒྱུགས་ཏེ་ཕྱོགས་ཀུན་ནས་རྔ་སིལ་རྡུང་བྱས་ནས་འཁྲབ་རྒྱུགས་
ཀྱིས་རྡོ་རའི་དཀྱིལ་དུ་འབྲེལ་སྐབས་སུ་ཁྲོ་བོའི་སྐུ་འཆམ་རྣམས་ལོག་འཆམས་
ངང་ནས་བསྡུ་ཚར་བ་དགོས། རོལ་མོ་བ་རྣམས་དེ་ཁོ་ནའི་ངང་མཚམས་་
བཞག ཕོ་གིང་རྣམས་རྒྱལ་སྒོའི་འོག་དང་། མོ་གིང་རྣམས་འཆམ་ཁང་ནང་
སོ་ སོར་ བསྡུས་ ཟིན་ པ་ དང་། རོལ་ ཁང་ནས་འབེབས་ བཞག ཞྭ་ ཕུད།
བཅུ་པ། གིང་ཆེན་བཅུ་དྲུག་ནི། ཕོ་གིང༌། མོ་གིང་སོ་སོའི་གིང་དཔོན་
ནས་གཟུགས་མི་མངོན་པར། རྔ་བརྡ། 1. 2. 3ལན་གསུམ་རེས་མོས་ཀྱིས་
ཇི་མྱུར་དུ་གཏང་ཐོག་ཕྱོགས་སོ་སོ་ནས་གིང་དཔོན་གྱིས་སྣ་དྲངས་པའི་རྔ་མི་
རྡུང་བར་འཁྲབ་རྒྱུགས་ཀྱིས་ཅུང་ཟད་ནས། རྐང་གཡོན་སྔོན་དུ་སྟེགས་པའི་
གོམ་འགྲོས་འགྱིང་བགས(གབ་འགྲོས་ལྟ་བུ)བཅས་ཕོ་གིང་དཔོན་གྱིས་རྔ་འུར་
རྡུང་གི་གཡས་བསྐོར་འཁོར་མཚམས་སུ་འགྱིང་ཉམས་ཤིན་ཏུ་ཐོན་པ། ཡང་
རྐང་གཡས་སྔོན་དུ་སྟེགས་པའི་གོམ་འགྲོས་འགྱིང་བགས་བཅས་་འུར་རྡུངས་
211



ཀྱིས་གཡོན་སྐོར་བྱ་བ་རེས་མོས་ཀྱིས་འགྲོ་བའི་རྡོ་རར་གིང་ཕོ་མོ་སོ་སོ་ལྷོ་བྱང་
ཐད་ཀར་གྲལ་སྒྲིགས་པ་དང༌། གིང་དཔོན་གྱིས་རྔ་བརྡ་བྱས་པའི་འགྲོས་སྔ་མ་
ལྟ་བུའི་རྡོ་རའི་དཀྱིལ་དུ་རྔ་འཕྲོད་ཙམ་ནས་རང་སར་ཕྱིར་ལྡོག་པ་སོགས་གིང་
འཆམ་ལེ་ཚན་རྣམས་ཀྱི་མཐར་ནོར་བུ་པང་ལེན ( ཐམས་ཅད་སྒོར་མོར་རུབ་
ནས་དྲེའུ་ནམ་མཁར་མཐོ་འདེགས་བྱེད་པ་སོགས)དང་ཁྲོམ་རྒྱུགས་ཅུང་ཟད་
བྱས་ནས་རྔ་དང་། རྔ་སྐུལ། རུ་དར་བཅས་བཞག་སྟེ། སོ་སོའི་ལུས་རྩལ་
གྱི་སྒོང་རིལ ( རྐང་ལག་ས་ལ་རེས་ཀྱིས་བཙུགས་ཏེ་འཕག་མཆོང་ངང་ནས་ལོག་
པ) དང་ བཅས་ ཐམས་ ཅད་ ཕྱོགས་ གཅིག་ ཏུ་ འཆམ་ ཁང་ དུ་ བསྡུས་ མཐར། །
རོལ་ཁང་ནས་འུར་དང་གསུམ་རྡུང་གིས། “རྒྱུ་དང་རྐྱེན་སྦྱར” སོགས་་་་་
གསུངས་མཐར་བཞག བཅུ་གཅིག་པ། ཚེ་རིང་རྣམ་དྲུག་ལ། ཕྲེད་གླིང་
གཏོང་མཁན་གོས་ལྕགས་ནག་གི་ཚལ་ཕྱུ་རྒྱབ་མདུན་བྱིའུ་ཕྲུག་ཁའི་ལྟེབས་བྱས་
ཏེ་སྣེ་གཉིས་སྐེད་རག་ལ་གཟེར། གྲུའུ་རྩེ་ལྗང་སེར་སོགས་ཀྱི་ཤན་རྩེ་དང་།
གོས་ཚོས་མན་གྱི་དོར་ཁུག ལྷམ་སྤུ་ཤོལ། སྐྲ་ཚབ་སྒ་ཇིག་ལ་མདོ་སྐུད་ནག་
པོའི་སྐྲ་གཞུག་དང་། ཞྭ་མོ་ཏུང་མོའི་གྱོན་པའི་རྒྱུ་ཆས་སྤྲས་པ་བཞི་སྒྲིགས་ཀྱི་
གླིང་བུའི་གདང་དབྱངས་དང་བསྟུན། དང་པོ་མི་ཚེ་རིང་ཕྱག་གཡས་རླུང་
གཡབ་དང༌། གཡོན་པས་ཤིང་འབྲས་ཀྱི་ཟ་མ་ཏོག་བསྣམས་པ་དང་། ཧ་
ཕྲུག་རྨ་བྱའི་གདུགས་དང་དཀར་ཡོལ་བུམ་པ་ཐོགས་པ་གཉིས་བཅས་སྐུ་འཁོར་
གསུམ་དལ་བུའི་སྒོ་ནས་ཐོན་ཏེ་རྡོ་རིང་ལ་བསྐོར། དེ་ནས་སྔོན་དུ་རྟེན་འབྱུང་
གི་ཆེད་དུ་རྒྱལ་བའི་དབང་པོའི་འཆམ་གཟིགས་ཁང་དུ་ཐད་ཀར་གཟིམ་ཆུང་
མཇལ་ཕྱག་ཏུ་བཅར། སླར་གོང་བཞིན་རྡོ་རར་ཐོན་ཏེ་རྡོ་རིང་མདུན་དུ་ཞལ་
ཕོ་བྲང་ལ་གཟིགས་ནས་བཞེངས་པ་དང་། ཕྱེད་གླིང་དང་བསྟུན་རྒྱུ་བྱ་ཚེ་རིང་
དང་། ཤ་བ་ཚེ་རིང༌། ཤ་ཕྲུག་གཉིས། རྨ་བྱ་གཉིས(གོང་གསལ་སྲོག་
ཆགས་རྣམས་ནི་གྲྭ་པས་སོབ་གྱོན་ཏེ་འཆམ་དགོས་པ་ཡིན) བཅས་ཐོན་ཏེ་བྱ་ཡི་
212



ཉམས་འགྱུར་རྒྱ་བྱ་ཇི་བཞིན་དུ་ཐོན་པར་བྱས་ཏེ། ཕྱེད་གླིང་དང་བསྟུན་ཏེ་བྱ་
གར་གྱི་ཉམས་འགྱུར་སྣ་ཚོགས་འཁྲབ་པའི་ཐོག་ནས། བགྲེས་ཉམས་དང་ཞི་
དུལ་ལྷོད་གསུམ། འཛུམ་མདངས་དང་ལྡན་པའི་མི་ཚེ་རིང་གི་ཕྱག་གཡོན་དུ་
ཤིང་འབྲས་སོགས་ཟས་སྣོད་ཀྱི་ཟ་མ་ཏོག་བསྣམས་ཡོད་པ་ནས་རྒྱ་བྱས་འདུར་
རྒྱུགས་རེ་བྱས་ཏེ་ཤིང་ཏོག་ལན་གསུམ་བླངས་ནས་ཕྱི་འགྲོས་རེ་བྱས་ཏེ་ཞུམ་ཚུལ་
དང་བཅས་ཟས་ནས་མིད་ཚར་བ་དང་། རྡོ་ར་སྐོར་ཏེ་དལ་བུས་བྱ་གར་གྱི་
ཉམས་འགྱུར་གོང་བཞིན་ལན་གསུམ་བསྐྱར་ནས་བྱས་ཏེ་མཐའ་བསྡུས། དེ་
འཕྲལ་རྒྱ་སེང་རྣམས་དོན་དགོས་པར་འཆམ་ཁང་སྒོ་འཕྱོར་ནས་རྒྱའི་རྒྱ་དཔོན་
གྱིས་མཁར་རྔའི་བརྡ་བཞི་རྡུང་ལན་གསུམ་རྡུངས་ཏེ། སྐེད་གཟེར་བྱས་ནས་
དབེན་ཙམ་ལངས་ཐོག་རྒྱ་སྐད་ཀྱིས་ཁྲོམ་མི་དམངས་རྣམས་སྐུ་གཟུགས་བདེ་
ཐང་ཡིན་པས། གོང་མ་མཆོད་ཡོན་སྐུ་ཁམས་བཟང་པོ་ཡིན་སོགས་ཁམས་
འདྲའི་སྐད་ཆ་འགའ་ཞིག་བཤད་རྗེས་རིམ་གྱིས་མཁར་རྔ་བཞི་རྡུང་རྡུང་གིན་རྡོ་
རར་ཐོན་ནས་སྣེ་ཁྲིད་དེ། རྒྱུ་མི་ལུས་རྩལ་པ་བཅུ་སྐོར་ཞིག (རྒྱ་ཆས་གོང་གི་
ཕྲེད་གླིང་གཏོང་མཁན་དང་འདྲ)དང་། སེང་གེ་དཀར་མོ་གཡུ་རལ་ཅན་
གཉིས། སེང་ཕྲུག་གཉིས་བཅས་ཤོག་སྦག་གི་སྒྲའི་ཁྲོད་དུ་ཐོན་ཏེ་རྒྱ་གཉིས་
ཀྱིས་སྨྱུག་མའི་གྲུ་གུ་རེ་སྐོར་གཡུགས་བྱེད་བཞིན་འཆམ་རར་སེང་གེ་མ་སྨད་རེ་
གཡས་སྐོར་གཡོན་སྐོར་ཁག་གཉིས་སུ་བྱས་ཏེ་སྣེ་ཁྲིད་ནས་འཁྲབ་རྒྱུགས་བྱེད།
དེ་ནས་སེང་གེས་གྲུ་གུ་གཡུག་སྟངས་དང་བསྟུན་བཞིན་འཆམ་ངང་ཁ་གླལ་ཏེ་
གནམ་འཆོངས་དང༌། འཁྲབ་རྒྱུགས། མགོ་ཁྱེར་དང་མཇུག་ཁྱེར་སྒལ་རིལ་
སོགས་ལུས་རྩལ་སྣ་ཚོགས་ཀྱིས་གྲུ་གུ་ནམ་མཁར་འཕངས་པ་ཁ་ཡིས་བླངས་ཏེ་ངོ་
རེ་བཞིན་ཚུར་སྤྲོད་པ་སོགས་བྱེད། རྒྱ་རྣམས་ཀྱིས་རྒྱུགས་པ་རིང་པོ་ཕྲེད་ལ་
བཟུང་ བའི་ སྟེང་ བྱ་ མཁན་ རྩེ་ བ་ དང་། དབྱུགས་ སྐོར། དབྱུགས་ སྤྲོད།
དབྱུགས་མཆོང་སོགས་རྣམ་འགྱུར་མང་པོའི་སྒོ་ནས་ལུས་རྩལ་གྱི་རྩེད་སྣ་རིམ་པ་



སྣ་ཚོགས་རྩེ་བ་དང༌། དེའི་མཚམས་རྒྱ་ནག་གོང་མ་ཆེན་པོ་དང་། གོང་མའི་
བློན་ཆེན། དམག་དཔོན་སོགས་སྐུ་འཁོར་ཉི་ཤུ་སྐོར(གོང་མ་རྗེ་བློན་རྣམས་
ཀྱི་ན་བཟའ་དབུ་ཞྭ་སོགས་དབྱིབས་ཁྲང་ཤི་དང་འདྲ་བ་ལ་རྒྱུ་ལེགས་ཤིང་ན་
བཟའ་ངོ་མ་མིན་ནམ་སྙམས་པ་དམག་དཔོན་གྱི་གོ་ཁྲབ་ཀྱང་ཉ་ཇུས་ངོ་མའི་གོ་
ཁྲབ་སྒོ་བཞི་ལྕོག་དར་དང་གཤང་ལང་རྣམས་ངོ་མཚར་ཅན་བཅས་ཡིན) ཞིག་
ཆེ་འགྱིང་དཔོན་ཉམས་དང་ལྡན་པའི་སྒོ་ནས་རྡོ་རཱར་དལ་གྱིས་ཕེབས་རྗེས་རྒྱལ་
བློན་ཐམས་ཅད་ནས་གྲལ་བསྟར་བསྒྲིགས་ཏེ། སྐྱབས་མགོན་རྒྱལ་བའི་དབང་
པོའི་འཆམ་གཟིགས་ཁང་ལ་སྔར་མིང་གོང་མའི་དུས་སུ་རྒྱལ་དབང་ཀརྨ་པར་
གོང་མ་ཆེན་པོ་རྒྱལ་བློན་རྣམས་ནས་དད་གུས་ཇི་ལྟར་མཛད་པ་ཇི་མའི་ཚུལ་གྱི་
རྒྱ་ལུགས་ཀྱི་གུས་དུད་རིམ་པ་རྣམས་ཆ་ཚང་ཞུས་རྗེས། གོང་མ་རྒྱལ་བློན་རྒྱ་
སེང་དང་བཅས་པ་རྩེད་སྣ་གཟིགས་འབུལ་གུས་བཏུད་རྣམས་གྲུབ་སྟེ་ཕྱིར་ལོག །
དེ་རྗེས་རོལ་ཁང་ནས་དུར་ཁྲོད་གསང་མཆོག་བསྡུས་པར་དབུ་མཛད་ཀྱི་
ཕྱག་ཏུ་ཌ་རུ་དང་ཐོད་པའི་ནང་བདུད་རྩིས་བཀང་བ་ཐོགས་ཏེ་རུ་ལུ་སོགས་
གསུངས་ནས་མཆོད་པ་རྣམས་གྲུབ་རྗེས(དེ་མཚམས་མཚོན་བརྒྱུད་ཀྱི་སྙན་
གསན་འབུལ་མི་དངུལ་གྱི་དུང་ཆེན་སྦ་ཚིགས་ཚ་གསེར་དང་ཁ་ཕྱིས་རྒྱ་གསེར་ ་
བྱས་པ་བཞི་འབུད་མཁན་དཔའ་བོ་འཆམ་མཁན་བཞི་དང་། གསེར་ཟངས་
ཀྱི་དུང་ཀྱག་ཆུ་སྲིན་མགོ་ཅན་ཁུར་མཁན་བཞི་ལ་དཔའ་མོ་འཆམ་མཁན་བཙུན་
ཆུང་བཞི་བཅས་གོས་ཆེན་རས་ཟན་དང༌། རྒྱུ་གསེར་སྟོད་འགག རྩེ་ཞྭ་
དང་བྱུར་ཕྲེང་གཟན་སྡེམ་བཅས་གཟབ་མཆོར་གྱིས་འཆམ་ར་ནས་འདུ་ཁང་
ཕྱོགས་སུ་སྙན་གསན་འབུལ་བ་དང་)རོལ་ཁང་ནས་རྔ་རོལ་བཅས“ཀུན་གཞི་
མ་བཅོས” སོགས་གཞུང་ལྟར་གསུང་རྗེས། “དགྱེས་པ་ཆེན་པོས་རོལ” ཞེས་
འབེབ་རིང་གིས་མཚམས་བཞག བཅུ་གཉིས་པ། མཚོན་བརྒྱུད་ཀྱི་སེར་
སྦྲེང་ལ ( སེར་སྦྲེང་རྣམས་འདུ་ཁང་ནས་ལྕགས་ཁྲའི་རྡོ་སྐས་བརྒྱུད་རིམ་པས་
214



འཆམ་རར་ཕེབས་དགོས་པར)ཐོག་མར་སྤོས་སྣ་དང་། དེ་རྗེས་དར་ཁྲ་ཞེས་
པ་ བཟང་གོས་ཚོན་ཁྲའི་འཕན་བཞི། རྒྱལ་མཚན་བཞི། གདུགས་བཞི།
ཕྱེ་ཕུར་བཞི་སོགས་བཅུ་དྲུག་དང་། དེ་རྗེས་རྒྱུའི་རོལ་ཆ་རྣམས་ཏེ་མཚམས་
གཅོད་མཁར་རྔ། ཀཱ་ལི་གཉིས། སྦུ་ཧྭ་གཉིས། མཐིལ་འབུར་མ། ཨེ་
ཝམ་མ། ཕེག་རྡོབ། མདོ་རྡར་གཉིས། རྫ་རྔ། ཏིང་ཏིང་དྲ་བ་མ།
སུར་སྣ་གཉིས་བཅས་རྒྱུའི་རོལ་ཆ་རིགས་བཅུ་དྲུག་འབུད་དཀྲོལ་བ་རྣམས་གོས་
ཚོན་ཁྲའི་མདུང་མ་དང་གོས་སིའུའི་མགོ་ཤུས་གསེར་སྐུད་དངུལ་སྐུད་ཀྱི་རི་མོ་
དང་དྲ་བ་བཀོད་པ་ལ་འདབ་ཆར་སེ་ཤན་གྱི་སྤ་ཊ་དང་ཕོད་ འཛར་ལྡན་པ།
ཞུ་ཐུ་པི་ལིའི་དབྱིབས་ཅན་ཟ་འོག་གི་པདྨ་གྱེན་ལོག་དང༌། བཟང་གོས་ཚོན་
ཁྲའི་ག་ཤ་ཕྲག་པ་གཡས་གཡོན་གཉིས་ནས་བྲང་རྒྱབ་མདུན་ལ་བསྣོལ་ནས་་་
མཆན་འོག་ཕན་ཚུན་ནས་སྣེ་མོ་འཕྱང་བ(དེ་ཡང་རྒྱ་རོལ་རྣམས་གཟིམ་ཆུང་
སྙན་གསན་དལ་འབྲིང་བྲེལ་བ་བཅས་ངོ་སྤྲོད་དང་སྒྲིགས་དགོས) དེ་རྗེས་
སླར་ཡང་ཧོར་བཅད་ལྡན་དང་། མཁར་ཐི། སྟག་ཤུན་སོགས་བཟང་གོས་
རྒྱུ་རྙིང་ཞེ་གཅིག་ལས་གྲུབ་པའི་མཆོད་རྫས་འཕན་སྔོན་མ་ཁུར་མཁན་བཞི།
རྒྱལ་མཚན་བཞི། ཕྱེ་ཕུར་བཞི། དེ་ནས་འཕན་རྗེས་མ་བཞི་བཅས་ཁུར་
མཁན་རྣམས་ཞྭ་ཁྲ་ཆོས་གོས་དང་གཟན་སྡོམ་ཁ་བཏགས་ཨར་ཤེ་རེ་བྱས་པ།
དེ་རྗེས་སྔོན་ལ་ཕེབས་མཁན་རྒྱལ་ཆེན་ཡུལ་འཁོར་སྲུང་དང༌། འཕགས་སྐྱེས་
པོ་གཉིས། དེ་རྗེས་སྦྱིན་བདག་དགེ་བསྙེན་ཧ་ཤང་ལ་ཧ་ཕྲུག་ཆུང་ངུ་བཞིས་
བསིལ་གཡབ་དང༌། མེ་ཏོག་ཆུན་པོ། རོལ་ཆུང་བཅས་ཐོགས་པ་རྣམས་
རིམ་པས་བྱོན་བཞིན་པར་རྒྱ་རོལ་ཀ་ལི་ཁ་འདོར་དང་པོ་ལ་རྔ་བརྡ་དང་པོ།
དེ་ནས་གཉིས་པ་ལ་རྔ་བརྡ་གཉིས་པ་ཁ་འདོར་གསུམ་པའི་སྐབས་རོལ་ཆ་ཐམས་
ཅད་ཁ་ཕྱོགས་གཅིག་ཏུ་ལེན། དེ་མཚམས་བརྡ་བྱུང་བ་དང་དབུ་ཆོས་རྣམས་
ཞྭ་ཁྲུ་བཞེས་ཏེ་རོལ་ཁང་ནས་རོལ་མོ་འབེབས་རིང་འོག་དུང་རྐང་བཅས་གུ་རུ་
215



རྡོ་རྗེ་གྲོ་ལོད་ གཏུམ་དྲག་འགྱིང་ རྔམས་དང་བཅས་བྱོན་ནས། དགའ་བ་་་
ཡོངས་འགྱུར་རྐྱང་འགྲོས་ཀྱི་སྐུ་འཆམ་མཆོང་ཤུགས་ཆེ་ཞིང་འགྱིང་བག་ལྡན་
པའི་སྟངས་སྟབས་དང་བཅས་སེར་སྦྲེང་གི་ནང་ནས་རིམ་པར་བྱོན (ན་བཟའ་
ཧོར་གོས་སྤུ་མ་སྨུག་ཁྲའི་ཕོད་ཀ་རྡོ་རྗེ་ས་ལམ་ཞེས་པ་ཕྱག་ཕུང་དང་ཆ་གར་
གསེར་གྱི་རྡོ་རྗེ་ས་ལམ་རིས་བྱས་པ་མངགས་བཏགས་མ་ལ་ཚྭ་ཁལ་གཅིག་གི་
ལྗིད་ཡོད་པར་གྲགས་པ་དང་། དེ་བཞིན་མཚན་བརྒྱད་ཀྱི་ན་བཟའ་ཐམས་
ཅད་ཞི་རྒྱས་དབང་དྲག་གི་ཆོས་གཞི་དང་རི་མོའི་རྣམ་དབྱེ་སོ་སོ་ལས་རྒྱུ་བཟང་
བཟོང་དྲས་མ་ཞེས་པ་དེ་འདྲ་ ཤ་ སྟག་ཡིན) སྐུ་རྒྱབ་ཀྱི་རྨ་བྱའི་དབུ་གདུགས་
འཁུར་མཁན་སེར་སྦྲེང་དུ་རང་སར་བསྐྱོད (རྨ་བྱའི་དབུ་གདུགས་ནི་རྨ་བྱའི་སྒོ་
མིག་ཞེ་གཅིག་སྒྲིགས་པ་ལ་གསེར་ཟངས་ཀྱི་ཏོག་དང་། སྨན་རྩེའི་དར་གཤམ།
ཕྱོགས་བཞིར་ཟ་འོག་ཚོན་ཁྲའི་རླུང་གནོན་ལྕེ་བརྩེགས་བྱས་པ་ཤ་སྟག) དེ་རྗེས་
ཤཀྱ་སེང་གེ་ལ་རྨ་བྱའི་དབུ་གདུགས། དེ་རྗེས་པདྨ་རྒྱལ་པོ་ལ་རྨ་བྱའི་དབུ་
གདུགས། དེ་རྗེས་པདྨ་སམ་བྷ་ལ་རྨ་བྱའི་དབུ་གདུགས། དེ་རྗེས་ཆོས་རྒྱལ་
ཁྲི་སྲོང་ལྡེ་བཙན་ལ་རྨ་བྱའི་དབུ་གདུགས། དེ་རྗེས་གུ་རུའི་སྐུ་གཞོགས་གཡོན་
ཕྱོགས་ཀྱི་སྣོད་ལྡན་བུད་མེད་མཁའ་འགྲོ་ཡེ་ཤེས་མཚོ་རྒྱལ་སྔོན་དུ་འབྱོན་པ་རྨ་
བྱའི་དབུ་གདུགས་བཅས་གདུགས་འཛིན་ཞྭ་ཁྲ་ཕྲག་ཁེབས་གྱོན་པ་རེ་རེ་དང་།
དེ་རྗེས་གཙོ་བོའི་གུ་རུའི་སྐུ་སོབས་ལ་སྤོས་སྣེ་གྲྭ་ཟུར་དཔོན་སློབ་དང་དྲུང་པ་
གཉིས་ནས་འཕྱར་གཟན་དང་གོས་སྟོད། འཇའ་ལྷམ་སྣ་ཀེར་བཅས་བཞེས་
དགོས་དེ་རྗེས་ཆོས་ཁྲི མས་པ་ནས་གོས་སེར་སྟོད་འགག་སེང་གེ་དཔུང་པ་གོས་
སེར་ ཨོ་འབོབ་དང་། ཆོས་གོས་དང་དམར་གཟན་གཟན་སྡེམ། ཟླ་གམ་
སྒྲོགས་ཆབ་ཅན་དང་། རྩེབ་ཞྭ་བཅས་བཞེས་ཏེ་ལྕགས་རྒྱུགས་གསེར་གྱི་སྦྲ་ལྷ་
ཚགས་བཀྲོལ་བྱས་པ་ལ་མི་མཐུན་གཡུལ་རྒྱལ་ལ་སོགས་པའི་རྩེ་ཕྲན་ཅན་་་་་
བསྣམས་ཏེ་སེར་སྦྲེང་སྔ་ཕྱིར་གཟིགས་གྱིན་དུ་ཕེབས་དགོས། དེ་རྗེས་གསེར་
216



སྦྱངས་རྡུངས་ཀྱི་རྫ་མ་དང་ཚིགས་ཁེབས་ཕུ་དགག་སོགས་བྱས་པའི་སྤྱན་འདྲེན་
རྒྱ་གླིང་བཞི་སྒྲིགས་དང་། གསེར་དངུལ་ར་མ་ལུག་གི་སྤོས་ཕོར་བརྒྱད་སྒྲིགས་
ལ་རྩེ་ཞྭ་གཟན་ལྡེམ་དང་ཧོར་གོས་སྤུ་མའི་ཕྲག་ཁེབས་རྒྱུ་རྙིང་རང་འགྲིགས།
དེ་རྗེས་གཟིམ་འགག་གཉིས་ནས་ སྟག་ལྤགས་ཀྱི་འབོབ་ལྕགས་རེ་བསྣམས་པ་
དང་། དེ་རྗེས་མགྲོན་གཉེར་ཆེན་མོ ( གཟིམ་འགག་དང་། མགྲོན་ཆེས་
འཕྱར་གཟན་འཕྱར་སྟོད་དང༌། འཇའ་ལྷམ་སྣ་ཀེར་བཞེས་ཐོག་མགྲོན་ཆེས་
སེར་རིལ་སྙུག་ཁྲོག་ཀྱང་འཛེར་དགོས) དེ་རྗེས་གུ་རུའི་སྐུ་སོབས་ཀྱི་སྐུ་་་
གཞོགས་གཡས་གཡོན་གྱི་སྐུ་སྐྱོར་ལ་སྐུ་མདུན་པ་ཆེ་ཁག (གསོལ་གཟིམ་མགྲོན་
མཆོད་སོགས) ལས་ཟུར་རྣམས་ཕེབས་དགོས་ལ་ཚང་མ་གོས་སྟོད་ཅན། དེ་
ནས་གཙོ་བོའི་གུ་རུ་མཐོང་གྲོལ་རིན་པོ་ཆེའི་འཆམ་སྐུའི་སྐུ་སོབས་སྐུ་ཚད་ཐོག་
ཚད་གཅིག་ཙམ་ལ་པད་ཞྭ་གསང་ཕོད་ཆོས་གོས་དང༌། ཧོར་ གོས་སྤུ་མ་་་་་
མངགས་བཏགས་ཀྱི་ཟ་འོག་བེར་སྨུགས་གསོལ་ཞིང་ཕྱག་གཡས་རྡོ་རྗེ་རྩེ་ལྔ་པ་
དང༌། ཕྱག་གཡོན་བྷནྡ་ཚེ་བུམ་བསྣམས་ཤིང༌། གྲུ་མོ་གཡོན་དུ་ཁ་ཏྲམ་ཀ་
འཆང་བ་དེ་དག ( གུ་རུའི་སྐུ་སོངོས་འདིའི་ནང་སྒར་ཆེན་གྱི་རྡོ་རྗེ་སློབ་དཔོན་
དང༌། ཡང་ན་བླ་སྤྲུལ་ཆེ་ཁག་ནས་ཕེབས་སྲོལ་ཡོད་པ་དང་། སྐབས་རེ་རྒྱལ་
དབང་ཀརྨ་པ་སྐུ་ངོ་མ་ཡང་ཕེབས་སྲོལ་ཡོད) གདན་ཞུའི་ཐོག་དབུ་གདུགས་
ཆེན་མོར་གྲྭ་ཟུར་གཉེར་པ་གཉིས་ཕེབས་དགོས་པ་དང༌། དེ་རྗེས་སྐུ་གཞོགས་
གཡས་ཕྱོགས་ཀྱི་ ལྷ་ལྕམ་མནྡ་ར་བ་སྐུ་ རྗེས་སུ་བྱོན་པ་ལ། རྨ་བྱའི་ དབུ་་་་
གདུགས། དེ་རྗེས་མཁན་པོ་བྷོ་དྷི་ས་ཏ་ལ། རྨ་བྱའི་དབུ་གདུགས། དེ་
རྗེས་ལོ་ཆེན་བཻ་རོ་ཙཱ་ན། རྨ་བྱའི་དབུ་གདུགས། དེ་རྗེས་པདྨ་འབྱུང་གནས།
རྨ་བྱའི་དབུ་གདུགས། དེ་རྗེས་བློ་ལྡན་མཆོག་སྲེད། རྨ་བྱའི་དབུ་གདུགས།
དེ་རྗེས་ཉི་མ་འོད་ཟེར། རྨ་བྱའི་དབུ་གདུགས( འདི་ཡན་ལ་སྐུ་སྐྱོར་དང་དབུ་
གདུགས་ཁུར་མཁན་བཅས་ཞྭ་ཁྲ་ཁྲག་ཁེབས་ཅན། དེ་རྗེས་སེང་གེ་སྒྲ་སྒྲོགས།
217



རྨ་བྱའི་དབུ་གདུགས་སེར་སྦྲེངས་གྲལ་དུ་ཕྱིན་ཆོག སེང་གེ་སྒྲ་སྒྲོགས་ཀྱིས་
སྔོན་ལ་བྱོན་པའི་རྡོ་རྗེ་གྲོ་ལོད་ཀྱི་སྐུ་འཆམ་གྱི་ཕྱག་ཞབས་སྟངས་སྟབས་དང་
སྒྲིགས་ཏེ་དགའ་བ་ཡོང་འགྱུར་ཁོ་ནའི་གར་འཆམ་གྱིས་སེར་སྦྲེངས་ཀྱི་ནང་ནས་
འབྱོན་དགོས། དེ་ནས་རྗེས་སུ་འབྱོན་པའི་རྒྱལ་ཆེན་སྤྱན་མི་བཟང་དང༌། །
རྣམ་ཐོས་སྲས་གཉིས་བཅས་ལ་དབུ་གདུགས་ཁུར་མཁན་རྣམས་ཞྭ་ཁྲ་ཁྲག་་་་
ཁེབས་ ཅན་ ཤ་ སྟག་དང་། དེ་རྗེས་བཀའ་དྲིན་ཅན་གྱི་གསོལ་འདེབས་པ་
རིགས་ལྔ་ཐོར་ཚུགས་གོས་མཚོན་ཁྲའི་མདུང་མ་དང་སྟོད་ལྷ། གོས་པང་རུས་
རྒྱན་ཅན་བཅུ་དྲུག་གི་ཌ་དྲིལ་དཀྲོལ་བཞིན་འབྱོན་དགོས་པ་དང༌། རྡོ་རྗེ་གྲོ་
ལོད་དང་། སེང་གེ་སྒྲ་སྒྲོགས་གཉིས་སེར་སྦྲེང་གི་སྔ་ཕྱིར་གར་འཆམ་མཛད་
སྐྱིན་བྱོན་པ་ནས་མཐར་རྡོ་ར་འཁོར་བ་དང་གར་འཆམ་སྟངས་སྟབས་ཕྱོགས་
གཅིག་ ཏུ་འགྲིགས་པ་དང་། མཚམས་བཞག རོལ་མོ་ཁང་ནས་རོལ་མོ་
འབེབས་དང་དུང་དམར་བཅས་གུ་རུ་ཡབ་ཡུམ་གསུམ་རོལ་ཁང་གི་མདུན་ནས་
ཞལ་ཤར་གཟིགས་ཀྱིས་བཞུགས་ཁྲིར་བཞུགས་པ་དང་ཐམས་ཅད་རང་རང་གི་
ཁྲིའུ་ཤིང་གི་སྟེང་དུ་གཙོ་བོའི་གུ་རུའི་གཡས་གཡོན་ནས་ཕན་ཚུན་ཞལ་སྤྲོད་ཐོག་
གྲལ་ལ་འཁོད་ནས་བཞུགས་པ་དང་སྐུ་སྐྱོར་རྣམས་དང་སྐུ་རྒྱབ་ཏུ་རྨ་བྱའི་སྒྲོ་
གདུགས་བཟུང་མཁན་རྣམས་ཞྭ་ཆོས་ཕྲག་ཁེབས་བཅས་སོ་སོར་བཞེངས་ནས་
བཞུགས་དགོས། དེར་བཀའ་དྲིན་ཅན་གྱི་གསོལ་འདེབས་པ་རྣམས་ནས་གུ་
རུ་མཚན་བརྒྱུད་ཀྱི་སྤྱན་སྔར་ཟླ་ཚེས་སྟར་སྒྲིང་ནས“བླ་མ་བཀའ་དྲིན་ཅན”
སོགས་དང་གུ་རུའི་སྐུ་གསུང་ཐུགས་ཀྱི་གསོལ་བསྟོད་སོགས་ཌ་དྲིལ་དགྲོལ་་་་
བཞིན་པར་དབྱངས་རོལ་དང་བསྟུན་གར་འཆམ་བཅས་དབྱངས་རྡ་སྙན་པོ་ལ་
འཇུག་གོ ། བཅུ་གསུམ་པ། དཔའ་བོ་བཞི་ཡི་གར་ལ། རོལ་མོ་འབེབས་
རིང་འོག་རིག་འཛིན་དཔའ་བོ་བཞི་ཞལ་འབག་སྙན་གཤོག་ཅན་དང་དོར་ཁྲ་
དར་དཔྱངས་སྟག་གཤམ་གྱོན་པ་རྣམས་ནས་སྦེར་སྦེར་དྲུག་བར་རྐང་གཡས་
218



སྦྲེང་ནས་ཌ་དྲིལ་དཀྲོལ་བཞིན་པར། སྒེར་སྦེར་གཅིག་ གཡོན་དང་གཡས་
ཕྱོགས་སུ་བསྐོར་བ་ཧྲིལ་པོ་གཅིག་དང་། རིམ་པར་འུར་དང་གུ་རུའི་སྐུ་མདུན་
དུ་གཡས་གཡོན་སྦྲེང་པ་དང༌། ཐུར་འགྲོས་དང་ཌ་རུ་སྤྲད་པ་དང་། དྲིལ་བུ་
སྤྲོད་པ། རྒྱབ་སྤྲོད་མདུན་སྤྲོད་སྔོན་མ་གཉིས་དཀྱིལ་དང་རྗེས་མ་གཉིས་ཟུར་
དུ་གནས་པ་སོགས་ཟླ་ཚེས་སྟར་སྦྲེང་། པུས་གཡོན་བཙུགས། ཌ་རུ་དཀྲོལ།
དྲིལ་བུ་པུས་སྟེང་བཞག ཕྱག་འཚལ་བའི་སྟངས་སྟབས་དང་། སྨིན་་་་་
འཚམས་སུ་དྲིལ་བུ་དཀྲོལ་བ་སོགས་བྱས་ནས་གུ་རུའི་སྐུ་གསུང་ཐུགས་ཡོན་ཏན་
ཕྲིན་ལས་ལ་རབ་ ཏུ་བསྟོད་པའི་གར་འཁྲབ་ཏེ་མཐར་ནོར་བུ་དགའ་འཁྱིལ་་
བཀོད། མདུན་སྤྲོད་ཀྱིས་རིམ་པར་འུར་འགོ་འཁྲབ་རྒྱུགས་ཀྱིས་བསྡུས་མཐར་
རོལ་ཁང་ནས་འབེབས་བཞག བཅུ་བཞི་པ། དཔའ་མོ་ལྔ་ནི (བཙུན་ཆུང་
ལྔ) འཕྲེད་གླིང་བཞི་སྒྲིགས་བཏང་བའི་རྟ་དང་བསྟུན་དཔའ་མོ་འཆམ་དཔོན་
གྱིས་རྔ་ཆུང་སྟེང་རྡུངས་གཅིག་མཐར་ལག་གཉིས་བརྐྱངས་པའི་སྟོད་འགྱིང་
དང་བཅས་ཐམས་ཅད་རྡོ་རར་ཐོན་ཚར་བ་དང༌། རོལ་པ་རྐང་གཡས་ཀྱིས་
ལེན་པ་དང་། རྐང་གཡས་རྒྱབ་དྲུད་དང་། རྐང་གཡོན་རྒྱབ་དྲུད། རྔ་
སྟེང་རྡུངས་འོག་རྡུངས་སོགས་ཀྱི་གུ་རུའི་གསོལ་འདེབས་ཀྱི་དབྱངས་རྟ་སྙན་
འཇེབས་ ཕྲ་ ལ་ རིང་ ཞིང་ འགྱུར་ ཁུག་ སྐྱོ་ ཤས་ འཕེལ་ བ་ ལ་ འཇུག་ པ་ དང་།
དབྱངས་རྗེས་མ་རྫོགས་ནས་འཆམ་དཔོན་གྱིས་རྔ་རྡ་སྟེང་རྡུངས་གཅིག་ནས་
ཕྲེད་གླིང་བཏང་སྟེ་ལག་གཉིས་བརྐྱངས་པའི་སྟོད་འགྱིང་དང་བཅས། ལམ་
ཕྱེད་ཙམ་ནས་ལོག་འཆམ་ཤང་ཤང་འགྲོས་ཀྱིས་རེ་རེ་བཞིན་སྟོད་འགྱིང་ཕྱིར་
ནུབ་རེ་གཉིས་བཅས་བྱས་ནས་མཐའ་བསྡུས། བཅོ་ལྔ་པ། ལྷ་དབང་རྒྱ་
སྦྱིན་ནི། རོལ་ཁང་ནས་རོལ་མོ་ཐང་ཐང་ལེན་པ་དང་། རྒྱ་གླིང་བཏང་།
སྦུབ་རིང་ཐུང་འབྲིང་ཙམ་གྱི་གཞུང་སྒོའི་ཡོལ་བ་ནས་ཡར་ལྷ་དབང་རྒྱ་སྦྱིན་པ་
ཝང་སྐུལ་བཞིན་པའི་གཡས་ སུ་ལྷ་ཡི་བུས་མེ་ཏོག་གི་བུམ་པ་བཟུང་བ་དང་།
219



གཡོན་དུ་ལྷ་ཡི་བུ་མོས་རྒྱ་སྦྱིན་གྱིས་འཐོར་རྒྱུའི་མེ་ཏོག་ཙམ་པ་ཀ་ལ་སོགས་པའི་
མེ་ཏོག་སིལ་མ་ སྣོད་དུ་བཟུང་བ། དབྱངས་རོལ་ལེན་པ་དང་གཙོ་འཁོར་་
རྣམས་དལ་བུས་ཐོན་སྐབས། སྦྱིན་བདག་ཧྭ་ ཤང་དང་ཧྭ་ཕྲུག་རྣམས་ནས་
དལ་བུས་རྒྱ་སྦྱིན་གྱི་ཕྱོགས་དེར་ཚུར་ཙམ་ཞིག་བྱོན་ཏེ་གུས་འདུད་དང་བཅས་
དལ་བུས་ཕྱིར་ཤེགས་ནས་རང་རང་གི་ཁྲིའུའི་སྟེང་བཞུགས། དབྱངས་རོལ་
ཚར་བ་དང་རྒྱུ་སྦྱིན་འཁོར་བཅས་གུ་རུའི་སྐུ་མདུན་དུ་ཕེབས་གྲུབ་པ་བྱེད། རྒྱུ་
སྦྱིན་གྱིས་ཏམ་བུ་རའི་སྒྲ་ལས་དྲངས་ཏེ་ལྷན་གཅིག་ཏུ། “མ་བཅོས་སྤྲོད་བྲལ་
བླ་མ་ཆོས་ཀྱི་སྐུ། ། བདེ་ཆེན་ལོངས་སྤྱོད་བླ་མ་ཆོས་ཀྱི་རྗེ། ། པད་སྡོང་ལས་
འཁྲུངས་བླ་མ་སྤྲུལ་པའི་སྐུ། ། ཕྲིན་ལས་རྫོགས་པའི་རྗེ་ལ་ཕྱག་འཚལ་བསྟོད”
སོགས་བསྟོད་དབྱངས་འབུལ་བ་ལ་འཇུག་གོ ། དེ་ནས་རྒྱ་སྦྱིན་གྱིས་གུ་རུ་ཡབ་
ཡུམ་ ལ་ མེ་ ཏོག་ ཙམ་ པ་ ཀ་ ཆར་ འབབ་ པ་ བཞིན་ འཐོར་ བས་ མཆོད་ དེ།
དབྱངས་རོལ་དང་བསྟུན་དལ་བུས་ཕྱིར་ནུས་ཁོ་ནས་ལྡོག་གོ ། བཅུ་དྲུག་པ།
གུ་རུ་མཚན་བརྒྱུད་སོ་སོའི་གར་འཆམ་ནི། གཡས་དང་པོ། ཁམས་གསུམ་
སེམས་ཅན་བདེར་བཀོད་པ། གུ་རུ་པདྨ་འབྱུང་གནས་ཀྱི་སྐུ་འཆམ་ལ། གུ་
རུ་པདྨ་འབྱུང་གནས་ཁྲིའུ་ལས་བཞེངས་ཏེ་གཙོ་བོའི་དྲུང་དུ་སྟངས་སྟབས་ནི
(མཆོ་སྐྱེས་བཞད་ པའི་ གྲགས་ པའི་དབྱངས)ཞེས་ པ་ སོགས་ གར་འཆམས་
རྣམས་དབྱངས་ལ་གྱེར་བའི་རྔ་རོལ་དང་བསྟུན་རྫོགས་རྗེས། རྔ་རོལ་ ཉིས་
རྡུངས་གཅིག་གི་ཐོག་ནས་པད་འབྱུང་ཁྲིའུར་རང་སར་བཞུགས། སླར་ཉིས་
རྡུངས་ཀྱིས་གཡོན་དང་པོ། བསྟན་པའི་མངའ་བདག་ཆོས་ཀྱི་རྗེ། གུ་རུ་
པདྨ་སཾ་བྷའི་སྟངས་སྟབས( ཡོན་ཏན་རྦ་རླབས)ནི་གཡས་ཀ་པ་ལ་ཐུགས་ཀར་
འཛིན། གཡོན་སྐྱབས་སྦྱིན་གྱི་ཕྱག་རྒྱ་དང་བཅས་ གར་འཆམ་རྣམས་གྲུབ་
བསྟུན། ཉིས་རྡུངས་མཚམས་ཁྲིའུར་བཞུགས། སླར་ཉིས་རྡུངས་ཀྱིས་་་་་
གཡས་གཉིས་པ་ཤེས་བྱ་ཐམས་ཅད་མཁྱེན་མཛད་པའི། གུ་རུ་བློ་ལྡན་མཆོག་
220



སྲེད་ཀྱི་སྟངས་སྟབས( ཀུན་མཁྱེན་རིག་དབང་)ནི། ཕྱག་གཡས་ཌ་རུ་དང༌
གཡོན་ཟས་གཞོང་བཅས་རྫོགས་རྗེས་ཉིས་རྡུངས་ཀྱིས་བཞུགས། སླར་ཉིས་
རྡུངས་ཀྱིས་གཡོན་གཉིས་པ། སྐྱོན་གྱིས་མ་གོས་སྡེ་སྣོད་གསུམ། གུ་རུ་པདྨ་
རྒྱལ་པོའི་སྟངས་སྟབས( ཁམས་གསུམ་དབང་མཛད)དང་བཅས་ཉིས་རྡུངས་
ཀྱིས་བཞུགས། སླར་ཉིས་རྡུངས་ནས་གཡས་གསུམ་པ། ཐེག་ཀུན་མཉམ་
ཉིད་ནམ་མཁར་བརྡལ། གུ་རུ་ཉི་མ་འོད་ཟེར་གྱི་སྟངས་སྟབས(འགྲོ་འདུལ་
སྣང་བ་)ནི་གཡས་ཁ་ཌམ་དང་། གཡོན་ཉི་ཞགས་བཅས་ཉིས་རྡུངས་ཀྱིས་
བཞུགས། སླར་ཉིས་རྡུངས་ཀྱིས་གཡོན་གསུམ་པ། སྐུ་ལུས་གཅིག་ལ་བཀོད་
པ་བརྒྱུད། གུ་རུ་ཤཱཀྱ་སེང་གེའི་སྟངས་སྟབས(བྱམས་ཆེན་བདུད་འཛོམས)
ནི་ གཡས་ ས་ གནོན། གཡོན་ ལྷུང་ གཟེད་ བཅས་ ཉིས་རྡུངས་ ཀྱིས་ བཞུགས།
སླར་ཉིས་རྡུངས་ཀྱིས་གཡས་བཞི་པ། རིགས་དྲུག་ཀུན་ལ་ཆོས་སྒྲ་སྒྲོག གུ་
རུ་སེང་གེ་སྒྲ་སྒྲོགས་ཀྱི་སྟངས་སྟབས (མུ་སྟེགས་ཀླད་འགེམ་)ནི་ཕྱག་གཡས་རྡོ་
རྗེ་དང་ གཡོན་ཕུར་དར་བཅས་གྱེར་འཆམ་རྫོགས་རྗེས་ཉིས་རྡུངས་ཀྱིས་་་་་་
བཞུགས། དེ་མཚམས་སེང་སྤྲུལ་སྐུ་མདོག་ཕྱག་མཚན་ཐམས་ཅད་སེང་སྒྲོགས་
དང་གཅིག་མཚུངས་ཆུང་ངུ་ཞིག་ཐོན། ཆོས་འབྱུང་གི་རྐང་སྟབས་གོང་་་་
མཚུངས་ཀྱི་གཞི་སྤྲུལ་ལྷན་དུ་དབྱངས་ཚར་གཅིག་རྐང་སྟབས་གོང་ལྟར་ལས་
དམ་མའི (དབྱངས) སྐབས་སེང་སྒྲོགས་རྐང་གཡས་བཏེགས། ཟུར་འགྲོས་
གཡས་སུ་སྐོར་བ་དང་སེང་སྤྲུལ་རྐང་གཡས་ཟུར་འགྲོས་གཡོན་དུ་སྐོར་བ་བཅས་
གཡས་གཡོན་མི་མཚུངས། ཆོས་འབྱུང་བཀོད་གྲུབ་པ་དང་། སེང་སྒྲོགས་
ཁྲིའུར་བཞུགས། སེང་སྤྲུལ་ནས་དབྱངས་ཚར་གཅིག་གི དམ་མ་ལ་རྐང་
གཡས་སྟེགས་ནས་གཡས་སུ་སྐོར་ཐོག་ཆོས་འབྱུང་བཀོད་པ་བཅས་ཀྱིས་སྡུད་
དོ། །སླར་ཉིས་རྡུངས་ཀྱིས་གཡོན་བཞི་པ། བདེ་བ་ཐ ་་ས་ཅད་སྐུ་ལ་རྫོགས།
གུ་རུ་རྡོ་རྗེ་གྲོ་ལོད་ཀྱི་སྟངས་སྟབས(དྲེགས་པ་ཚར་གཅོད་)ནི་གཡས་རྡོ་རྗེ་དང་
221



གཡོན་ཕུར་དར་བཅས། སྦེར་གསུམ་ལན་གསུམ་ལ་རྡོ་རྗེ་རྒྱ་གྲམ་དང་རྡོ་རྗེའི་
ལྟོ་བ་བསྐོར་བ་བཅས། དེ་ནས་ཉིས་རྡུངས་ཀྱིས་གྲོ་ལོད་དང་སྐུ་མདོག་ཕྱག་
མཚན་གཅིག་མཚུངས་ཀྱི་གྲོ་སྤྲུལ་ཆུང་ངུ་ཞིག་ཐོན་ནས་དབྱངས་སྟབས་ཚར་
གཅིག་གཞི་སྤྲུལ་ལྷན་དུ་གར་འཆམ་མཛད། དེ་ནས་ཉིས་རྡུངས་ཀྱིས་གྲོ་ལོད་
ཁྲིའུའི་སྟེང་དུ་བཞུགས། སྤྲུལ་པས་དབྱངས་སྟབས་ཚར་གཅིག་ལེན། སླར་
ཉིས་རྡུངས་ཀྱིས་བསྡུས་མཐར་འབེབས་བཞག དེ་ནས་སེར་སྦྲེང་རྣམས་སྤོས་
སྣ་ནས་བཟུང་དར་ཁྲ་རྣམས་དང༌། རྒྱ་རོལ་སོགས་ཐོག་མར་ཐོན་སྐབས་ལྟར་
རིམ་པར་བསྡུ་དགོས་ཤིང་། དར་ཆ་རྣམས་བསྡུས་ཚར་བ་དང༌། རོལ་ཁང་
ནས་ རོལ་ མོ་ འབེབས་ རིང་ འོག་ མཚན་ བརྒྱད་ ཡོངས་ རྫོགས་ ཡར་ བཞེངས།
རྐང་རགས་དང་བཅས། གྲོ་ལོད་དང་སེང་སྒྲོགས་གཉིས་གཏུམ་དྲག་འགྱིང་
རྔམས་དང་ལྡན་པའི་དགའ་བ་ཡོང་གྱུར་ཀྱང་ཐོག་མའི་ཐོན་སྐབས་ལྟར་འཆམ་
ནས་རྡོ་རྗེ་གྲོ་ལོད་ཀྱིས་ཐོག་དྲངས། མཚན་བརྒྱད་རྣམས་རིམ་པས་ཕེབས་
མཐར་སེང་གེ་སྒྲ་སྒྲོགས་ཀྱིས་དགའ་བ་ཡོང་གྱུར་ལན་གསུམ་བཅས་སྔོན་མའི་
རྒྱལ་ཆེན་གཉིས་དང་བཅས་པ་འདུ་ཁང་དུ་ཕྱིར་ལོག་གྲུབ་འཕྲལ་འབེབས་དང་།
རྐང་རགས་བཅས་ཀྱིས་མཚམས་བཞག
དེ་རྗེས་བཀའ་དྲིན་ཅན་གྱི་གསོལ་འདེབས་པ་རྣམས་རང་རང་གྲལ་ནས་
བཞེངས་ཏེ་ཌ་དྲིལ་དལ་བུས་བཀྲོལ་བཞིན་དབྱངས་རོལ་དང་བཅས་རྒྱལ་ཆེན་
རྣམ་ཐོས་སྲས་ཀྱི་རྗེས་ནས་མཐུད་དེ་རྡོ་ར་བསྐོར་ནས་དབྱངས་ལ་འཇུག་་་་་
དབྱངས་གྲུབ་ནས་གཉིས་རེ་བྱས་ཏེ་འཆམ་ཁང་དུ་ལྡོག མཐར་རོལ་ཁང་
ནས། ་ཧྲི། “ སྣང་བ་མ་འགག”་སོགས་ནས། “ སྡུག་བསྔལ་རྣམ་རྟོག་
ཞི་བར་མཛོད་” ཅེས་འབེབས་བཞག ཞྭ་ཕུད། བཅུ་བདུན་པ། དཔལ་
ལྡན་ཞིང་སྐྱོང་དང་ ལོ་ནི། རོལ་ཁང་ནས་འབེབས་རིང་འོག་ཤུ་དང་རྐང་
གླིང་། དུང་དམར་བཅས་བུད་དེ། སྤོས་སྣེ་གཅིག་དང༌། སྤོས་ཕོར་་་་
222



བརྒྱུད་སྒྲིགས། རྒྱུ་བློགླིང་ཉིས་བྲི་པ་བཅས་ཀྱིས་སྣེ་དྲུངས། ཐོག་མར་ཞིང་
སྐྱོང་ ཡབ་ དང་། ཀཱམ་ གཅིག (སྤྲ) འདུར་ རྒྱུགས་ ཀྱིས་ གསུམ། བཞི།
གཅིག་གི་གཅིག་སོགས་ཀྱི་གྲངས་ཀ་དང་བཅས་དོན་མཚམrཅུ་དང་། དེ་རྗེས་
ཞིང་སྐྱོང་ཡུམ་དང་བམ་གཅིག (སྤྲེའུ）སྟངས་སྟབས་སློང་བཞིན་ཡོན་ནས་མྱུར་
སྟབས་ཀྱིས་འཆམ་ཁང་དུ་ཡར་ལྡོག སླར་འབེབས་རིང་འོག་ཤུ། རྐང་།
དུང་བཅས་ཀྱི་ཡབ་ཡུམ་བམ་བཅས་བཞི་ག་དུས་གཅིག་ལ་ཐོན་ཏེ། གསུམ།
བཞི། གཅིག་གི་གཅིག་ཅེས་པ་དང༌། གཅིག གཉིས། གསུམ། བཞི།
གཅིག་གི་གཅིག་ཅེས་པའི་རྐང་སྟབས་གོང་ལྟར་དང་། དེ་ནས་རིམ་པར་རྡོ་ར་
འཁོར་བ་དང༌། ཤུགས་ཆུང་བ་གཅིག སླར་ཤུགས་ཆེ་བ་གཅིག་ནས་པད་
རོལ་སྐྱུར་གསུམ། ཀིང་རུས། ལམ་འགྲོས་བཞི། རབྷ་བཞི་འགྲོས། རྦ་
ཀློང་དཀྲུག སྒོ་མ་འགྲོས་བསྡུ། བཞི་གྲོས་སྐོར་མ་དྲུག དེ་ནས་གཏོར་
རར་མདུང་ངོམས་དང་། གཏོར་ངོམས། རུ་རྡབ་ཕྱེད་བཞི་འགྲོས་སྐོར་མ་
གཅིག རྟིང་སེག་བཅས་རྡོ་རའི་ནང་དུ་མཆོངས། སྦེར་སྦྲུམ་སོགས་དགུ་
བཅུད་གཅིག་ནས་དགུ་རླུང་ཚུབ་མ་གཅིག དགུ་གཡས་འཇོག་གཅིག་ནས་
དགུ་འིག་དབྱངས་ལ་འཇུག་གོ ། དེ་ནས་གཏོར་ཟོར་འཕེན། སླར་ཟིང་
རྒྱུགས་ཀྱི་རྡོ་ར་འཁོར་ནས་སྦྲུམ། སྦྲུམ། སྦྲམ་གསུམ་གྱི་དགུ་རླུང་འཚུབ་
གཉིས་དང་། ལོག་འཆམ་དལ་བ་ལམ་འགྲོས་བཞི་དང༌། དགུ་སྐོར་གཉིས།
སླར་ཤུགས་ཆེ་བ་ལམ་འགྲོས་བཞི་དང་། དགུ་སྐོར་གཅིག་གིས་ལབ་དང་བམ་
བསྡུ། དགུ་སྐོར་གཅིག་གི་ཡུམ་དང་བམ་བསྡུ། དེ་བཞི་རེས་མོས་ཀྱིས་་་
འཆམ་མང་ཡོངས་རྫོགས་བཞི་རེ་བཞི་རེ་བྱས་ནས་བསྡུ་གྲུབ་པ་དང༌། འུར་
དང་རྐང་རག་མཐར་མཚམས་བཞག དེ་ནས་རོལ་ཁང་གྲོལ། སླར་སྒྲུབ་
ཁང༌(འདུ་ཁང་)དུ་ཚོགས། ལས་རྡོར (མཆོད་གཡོག)གཉིས་ནས་ཚོགས་
འདྲངས། དེ་ནས་ “རིན་ཐང་མེད” ལ་ སོགས་གསུངས་ཏེ། དབུ་མཛད་
223



ནས། ཨ་ལ་ལ་་ཧོ་ཞེས་དང་། དེ་མཇུག་ཞབས་བརྟན་རྣམས་གསུང་མཐར།
ཐང (རོལ་མོ) རྒྱ་གླིང་དང༌། དུང་དཀར་བཅས་འ བེངས་དང་གསུམ་བརྡུང་
གིས་ལྷག་མ་དང་་། ཆད་ཐོ། བརྟན་མ། གཏོར་བྲོ་བཅས་དང་། བདེ་
མཆོག་བདེ་སྤྱོད་ གྱེར་ཚེ། ཚེ་རིལ་དང་ཚེ་ཆང་འགྱེད། དེ་ནས་སྐར་ཆེན་
ཚེས་བཅུ་ཆེན་མོའི་སྒྲུབ་མཆོད་ལས་མཐའི་རྡོ་རྗེའི་གར་འཆམ་དང་བཅས་པ་
ཡོངས་སུ་གྲུབ་པའོ། །མངྒ་ལམ། ་
འདི་ནི་སི་ཏུ་བསྟན་པའི་ཞི་བྱེད་ཀྱིས་རྗེ་ཐེག་མཆོག་རྡོ་རྗེ་དགུང་གྲངས་
དྲུག་ཅུ་པ་རབ་བྱུང་བཅུ་བཞི་པའི་མེ་འབྲུག་ནག་ཟླའི་ཚེས་བཅུ་ལ་མཚུར་ཕུའི་
གནྡྷོ་ལའི་ཉེ་འདབས་སུ་སྦྱར་གནང་བའི་སྒར་ཆེན་ཚེས་བཅུའི་འཆམ་ཡིག་ལས་
ཕྱོགས་སྟོན་ཙམ་གནད་བསྡུས་སུ་བསྐོས་པ་ལས་རྒྱས་པ་སྤྲོ་མི་ལང་ངོ༌། །
ཡང་ཚེས་བཅུ་དང་། ཕུར་པའི་སྒྲུབ་ཆེན་གྱི་སྒར་ཆེན་དབྱར་འཆམ་
ཆེན་མོ་གཉིས་ལོ་གནང་རེས་སྐོར་གྱིས་མཛད་སྲོལ་ལ། ཧོར་ཟླ་བཞི་པའི་ནང་
ཕུར་པའི་སྒྲུབ་ཆེན་སྐབས། ཧོར་ཟླ་གསུམ་པའི་ཚེས་ཉི་ ཤུ་སྐོར་ནས་ཟུང་་
འཆམ་རྒྱུགས་ཉིན་བཞི། དེ་རྗེས་འདུ་ཁང་ནང་དུ་འཆམ་བཅག་ཉིན་གཉིས།
དེ་ནས་འདུ་ཁང་ཆེན་མོར་སྒྲུབ་ཆེན་གྱི་མཆོད་རྫས་ཀ་འཕན་དང་རྒྱལ་མཚན།
ཕྱེ་ཕུར་སོགས་ཟ་འོག་ཚོན་ཁྲ་རྒྱུ་བཟང་འབའ་ཞིག་དང༌། མཐོང་འཁོར་དུ་
ཧོར་ཇུས་ཚོས་ཚོགས་ཀྱི་ནོར་བུའི་དྲ་ཕྱེད་ལ་དབུས་སུ་རིག་མ་བཅུ་དྲུག་བྱས་པ་
ལ་མཚམས་གནོན་ལྕེ་བརྩེགས་སོགས་སྤྱན་གཟིགས་བྱིན་ཉམས་ལྡན་པ་གཟབ་
རྒྱས་འགྲེམ་གཤོམ་དང་། དཀྱིལ་འཁོར་གྱི་མཆོད་གཞི་མཆོད་སྒྲོམ་བང་རིམ་
དང་བཅས་པ་ཕྱོགས་བཞི་སོ་སོའི་ཞལ་བྱང་བཀོད་པའི་ལྷུ་མ་ལྷ་བསྒྲིགས་བྱས་པ་
ཀ་ཧྲག་བཞིའི་རྒྱ་ཁྱོན་ལ་རྒྱ་གར་ཝ་ར་ཎ་སེའི་འཐག་གྲར་མངགས་བཏགས་བྱས་
པའི་གོས་རྒྱ་འདྲ་ལ་རི་ཆུ་ལྗོན་ཤིང་སྲོག་ཆགས་འདྲ་མིན་སོགས་ཀྱི་བསྐངས་རྫས་
རི་མོ་ཐང་ག་ལྟར་བཀྲ་བའི་སྒྲུབ་བསྐོར་དང་། འཕན་གདུགས་རྒྱལ་མཚན་ཕྱེ་
224



ཕུར་སོགས་འཕྱང་འཁྲུལ་དང་ལྕེ་བརྩེགས་མཆོད་རྫས་ ཐམས་ཅད་རྒྱ་འདྲ་་་་
མངགས་བཏགས་གཞི་མཚུངས་ལ་གསེར་ཟངས་ཀྱི་ཏོག་དང་། ཡུ་བའི་ཨང་
ཀྱུ་ཐམས་ཅད་ཚ་ གསེར་བྱས་པ། ཕུར་པའི་དཀྱིལ་འཁོར་རྡུལ་ཚོན་ལས་་་་
བཞེངས་པའི་མཐའ་འཁོར་དུ་རྣམ་མང་མཆོད་ཕྲེང་གི་ཡོལ་ཁོ་ ཕལ་ཆེར་རྒྱ་་
དངུལ་དང་ཧོར་ལི་མཁར་བ་བཅས་ལས་གྲུབ་པ་དང་། རྡོ་རྗེ་དང་། ཕུར་པ།
རལ་གྲི་སོགས་གནམ་ལྕགས་འབའ་ཞིག་ལས་གྲུབ་པའི་གཏེར་ཕུར་ལ་རྡོ་གཞོན་
ནུ་ཞལ་སྐྱིན་གསོན་ཉམས་ལྡན་པའི་བྱོན་གཙང་སྤུས་ལེགས་ཤ་སྟག་ཡོད་པ་བརྒྱ་
ཚར་རེ། དབུ་ཀླད་དུ་ཟ་འོག་གི་བླ་རེ་དང་། གདུགས་གསེར་ཟངས་ཀྱི་ཏོག་
ལྡན་བཅས་མཆོད་རྫས་སྤྱན་གཟིགས་ཀྱི་བྱེ་བྲག་རྣམས་ཚར་དུ་དངར་ལ་རྔམས་
བརྗིད་གཟི་བྱིན་འབར་བ་དཔལ་ཆེན་ཧེ་རུ་ཀའི་གཞལ་ཡས་ཁང་གི་ཐོ་ཕྱིར་སོན་
པ་ལྟར་མངོན་པར་བཤམས་ཏེ། ཟླ་བཞི་པའི་ཚེས་གཅིག་གི་གཞོགས་པ་འདུ་
ཁང་ནང་དུ་ས་ཚིག་དང་། ཕྱོགས་བཞི་མཆོད་པའི་རྩ་འཆམ་ལ་ཞྭ་ནག་གི་ན་
བཟའ་ཕོད་ཀ་སོགས་ལས་བཞིའི་ཕྱོགས་མདོག་བརྒྱད་རེ་ནས་དབུ་ཞྭ་ཞི་བའི་ཞྭ་
ནག་ཅེས་པ་ཐང་ཞུའི་དབྱིབས་ཅན་དམར་པོ་ལ་མཐའ་སྒྲིལ་མེད་པ་གཙུག་ཏུ་རྨ་
བྱའི་སྒྲོ་མདོངས་ཆེན་པོ་དང་། སྐུ་གསུམ་མཚོན་བྱེད་དར་དཀར་དམར་་་་
མཐིང་གསུམ་གྱི་རྒྱབ་དར་ཅན་བཞེས་པ་སུམ་ཅུ་སོ་གཉིས་ཀྱིས་དཀྱིལ་འཁོར་དུ་
རྩ་འཆམས་རྒྱས་པ་འཆམས་དགོས་ལ། སློབ་དཔོན་རྐྱང་པས་སྟངས་སྟབས་
བཅུ་གསུམ་ཞེས་པའི་གར་འཆམ་རྒྱས་པ་ཞིག་ཀྱང་མཛད་དགོས། དགོང་
དྲོའི་ཚོགས་ཐེངས་ལ་བུམ་སྒྲུབ་བཅས་འཚོགས་དགོས་ཤིང་། ཟླ་བཞི་པའི་
ཚེས་གཉིས་ཉིན་གྱི་གཞོགས་པ་སྔ་པར་བླ་གཡེར་མཐིལ་དུ་རྡོ་རྗེ་མཚམས་པ་ནས་
དྲག་པོའི་སྦྱིན་བསྲེགས་དང་། ཆོག་གྲྭ་ཁག་བརྒྱད་སོ་སོ་ནས་ཆོ་ག་མི་འདྲ་
བའི་སྣ་སེར་སྐུ་རིམ་ཁག་བརྒྱད་ཀྱང་སྒྲུབ་དགོས། དེ་ནས་སྒྲུབ་ཁང༌(འདུ་
ཁང་སོགས་གཙུག་ལག་ཁང་ཐོ་ཕྱི་ཐམས་ཅད་སྒྲུབ་པའི་དཀྱིལ་འཁོར་དུ་་་་་
225



བསམ)གི་ལྕགས་རིའི་ཕྱོགས་བཞིར་སེར་སྦྲེང་རྒྱས་པ་དང་འབྲེལ་རྒྱ་ཐོ་་་་་
བསྡམས་ནས་སྒྲུབ་ཆེན་དངོས་སུ་ཚུགས་དགོས་པ་ལ། དགེ་འདུན་ཐམས་
ཅད་ན་བཟའ་གཟབ་བཞེས་སྟེང་ཞྭ་ཁྲ་དང་ཆོས་གོས་གསོལ་ཏེ། དང་པོ་སྤོས་
སྣ་དང་། དེ་རྗེས་སྐྱ་དར་བཞི། དེ་ནས་འཕན་བཞི། རྒྱལ་མཚན་བཞི།
ཕྱེ་ཕུར་བཞི། དེ་རྗེས་མཚམས་གཅོད་མཁར་རྔ། དེ་རྗེས་དུང་དཀར་བཞི།
དེ་རྗེས་དུང་དམར་བཞི་བསྒྲིགས་ལ་གསེར་ཟངས་ཀྱི་དུང་སྐྱག་ཁུར་མཁན་སྐྱ་བོ་
གོས་སེར་འཇམ་གྱི་ལ་ཤག་དང་། སོག་ཞྭ། རྒྱ་ཕུབ། གསོག་བཅས་བྱས་
པ་བཞི། ( ལྷ་བྲིས་པ་སོགས་བཟོ་རིགས་གཙང་མ་ཁག་ནས་འགྲོ་དགོས)
དེ་རྗེས་རྔ་པ་སྔོན་མ་ཉི་ ཤུ་ལ་གསེར་རྔ། དེ་མཚམས་དབུ་མཛད་བརྒྱུད་་་་
བསྒྲིགས་ཕྱག་སྐྱོར་རོལ་ལུང་མཛོད་བཏགས་རེ་མགུལ་དུ་བཞེས་པ། དེ་རྗེས་
རྔ་པ་རྗེས་མ་ཉི་ཤུ་ལ་གསེར་རྔ། དེ་ནས་རྡོ་རྗེའི་མཚན་ཅན་རྣམས་འབྱོན་པ་
སྟེ། དང་པོ་རྡོ་རྗེ་ཅན་པ། གཉིས་པ་རྡོ་རྗེ་ཕྱག་ཚང་། གསུམ་པ་རྡོ་རྗེ་
མཚམས་པ། དེ་ནས་ལས་ཀྱི་རྒྱས་ཐེབས། དེ་རྗེས་པདྨ་རྒྱལ་ཐེབས། དེ་
རྗེས་རིན་ཆེན་རྒྱལ་ཐེབས། དེ་རྗེས་རྡོ་རྗེ་རྒྱལ་ཐེབས། དེ་ནས་རྡོ་རྗེ་རྒྱལ་
ཚབ། དེ་མཚམས་གཟིམས་འགག་འཕྱར་གཟན་བཞེས་ཏེ་སྟག་གི་ཐོག་བུ་
བསྣམས་པ་གཉིས་སེར་སྦྲེང་གཡས་གཡོན་ནས་ཕེབས། དེ་རྗེས་མགྲོན་གཉེར་
ཆེན་མོ་གཉིས་འཕྱར་གཟན་དང་། འཇའ་ལྷམ་སྣ་ཀེར། སེ་རིལ་སྙུགས་
ཁྲོག་འཛེར་བ། དེ་རྗེས་གྲྭ་ཟུར་དཔོན་སློབ་དང་དྲུང་པ་རྣམ་གཉིས་འཕྱར་
གཟན་དང་འཇའ་ལྷམ། དེ་རྗེས་མཆོད་གོང་ཕྱག་མཛོད་འཕྱར་གཟན། དེ་
རྗེས་བླ་བྲང་གི་གཉེར་ཆེན་གཉིས་སྐྱ་སེར་གྱི་ལས་གོས། དེ་རྗེས་ལྡེ་འཆང་
གཉིས་ཕྱར་གཟན་འཇའ་ལྷམ། དེ་ནས་སྒར་ཆེན་གྱི་ཞྭ་ནག་མཛོད་པ་་་
འཕྱར་གཟན་ནམ་སོག་ཆས་རྭ་མོའོ་དང་སྦྱར་འཕྱར་སོགས་བཞེས་པ། དེ་
རྗེས་རྒྱ་གླིང་བརྒྱད་བསྒྲིགས། དེ་རྗེས་ སྤོས་ཁོར་ཕྲག་ཁེབས་ཅན་བརྒྱད་
226



བསྒྲིགས། དེ་རྗེས་གསོལ་གཟིམས་རྣམ་གཉིས་ནས་མཛོད་བཏགས་ཉིན་མོ་
བདེ་ལེགས་ཀྱིས་གཡས་གཡོན་ཕྱག་ལྕིབས་བཅས་རྒྱལ་དབང་ཀརྨ་པ་ཆེན་པོའི་
སྐུ་ཞོགས་གཡས་གཡོན་ནས་སྐུ་སྐྱོར་ཕྱག་བརྟན་ཞུས་ཏེ་ཆིབས་སྒྱུར་དང་། སྐུ་
རྒྱབ་ཀྱི་དབུ་གདུགས་ཆེན་མོ་ལ་གྲྭ་ཟུར་གཉིས་ཀྱི་གཉེར་པ་གཉིས། དེ་རྗེས་
བཀའ་རྒྱུད་རྒྱལ་བ་ཡབ་སྲས( ཞྭ་དམར་རྒྱལ་ཚབ་སི་ཏུ་དཔའ་བོ། ཏྲེ་ཧོ)
བཅས་ཆེར་ཁག་དང་། དེ་རྗེས་རྡོ་རྗེ་སློབ་དཔོན་པན་ཞུ་བཞེས་པ་ལ་ཟ་འོག་
སྔོ་ཁྲའི་དབུ་གདུགས་དང་གདུགས་འཛིན་ཞྭ་ཆོས་ཅན། དེ་རྗེས་རྡོ་རྗེ་བྱ་་
རོགས་ཞེས་པ་ཆོས་ཁྲིམས་པ་དང་། ལྕགས་རྒྱུགས་འདེགས་མཁན་དགེ་་་་
གཡོག་འདྲ་བ་གཅིག དེ་རྗེས་མཆོད་དཔོན་ཆེན་མོ། དེ་རྗེས་མཆོད་གཡོག་
གིས་མཆོད་པ་ཁྲེང་ཚར་དང་། མཆོད་གཏོར་བཅས་དངུལ་གཞོང་དུ་གདན་
དགོས། དེ་རྗེས་དགེ་གཡོག་གཉིས་ཀྱི་རྒྱུགས་ཁྲ་ཐོགས་པ་དང༌། སྒོ་ར་ཁང་
གཉེར་ གཉིས་ ནས་ ཁྲིམས་ ལྕག་ ཐོགས་པ་བཅས་ བེབས་ལམ་ བཤོང་བ་དང་།
སེར་སྦྲེང་སྔ་ཕྱིའི་བླང་དོར་ལ་བཀོད་འདོམ་གྱིས་སེར་སྦྲེང་རྣམས་མུ་ཏིག་བསྟར་
ལ་བརྒྱུད་པ་བཞིན་ཚར་དུ་དངར་བའི་སྒོ་ནས་ལྕགས་ཁྲའི་རྡོ་སྐས་ནས་རིམ་གྱིས་
བྱོན་ཏེ་བླ་གཡེལ་དུ་སྐོར་བ་གཅིག་འཁོར་བ་དང་གུ་རུ་རིག་འཛིན་དཔོན་སློབ་
རྣམས་ཀྱིས་ཐོག་མར་ཤར་གྱི་ཕྱོགས་སུ་རྒྱལ་ཆེན་ཡུལ་འཁོར་སྲུང་ལ་དམ་བཅའ་
དང་བཀའ་བསྒོ་འཕྲིན་བཅོལ་བཅས་ཐོ་ཡིག་ཤིང་བྱང་བཙུགས་ཏེ་རྔ་རོལ་དུང་
རྒྱུ་བཅས་རྒྱ་ཐོ་སྡེམ་པའི་ཞལ་འདོན་གྲུབ་པ་དང་། རིམ་གྱིས་ལྷོར་རྡོ་རིང་གི་
མཚམས་ནས་ལྷོ་ཕྱོགས་སུ་ཞལ་འདོན་གསུངས་ཏེ་རྒྱལ་ཆེན་འཕགས་སྐྱེས་པོ་ཡི་
ཐོ་ཡིག་བསྒྲགས། ནུབ་མཆོད་ཁང་གོང་གི་བླ་གཡེར་དུ། རྒྱས་ཆེན་སྤྱན་མི་
བཟང་གི་རྒྱ་ཐོ་བསྡོམས། བྱང་གསེར་གདུང་ཆེན་མོའི་མདུན་ནས་རྒྱལ་ཆེན་
རྣམ་མང་ཐོས་སྲས་ཀྱི་རྒྱ་ཐོ་བསྒྲགས་ཏེ་རྒྱ་སྡེམས་གྲུབ་པ་དང་། ཕོ་བྲང་ལ་
ཞབས་སྐོར་གྱིས་བླ་གཡེལ་དུ་བྱོན་ནས་རྡོ་རིང་འགྲམ་དུ་ཕྱོགས་སྐྱོང་བཅུ་ལ་དམ་
227



བཅའ་ དང་བཀའ་ བསྒོ་འཕྲིན་བཅོལ་རྒྱུ་ ཐོ་བསྡམས་པ་རྣམས་ གྲུབ་ པ་དང༌།
རྔ་རོལ་དུང་རྒྱ་མཚམས་བཞག སྤོས་སྣ་དང་རྒྱ་གླིང་བཞི་བསྒྲིགས་སོགས་
ཀྱིས་སྤྱན་དྲངས་ཏེ་སེར་སྦྲེང་རྣམས་རིམ་གྱིས་བླ་གཡེལ་ནས་ལྕགས་ཁྲའི་རྡོ་སྐས་
བརྒྱུད་འདུ་ཁང་དུ་ཕྱིར་ཕེབས་སྐབས་རོལ་ཁང་གི་འགྲམ་ནས་རྡོ་རྗེ་མཚམས་
པས་སེར་སྦྲེང་རྣམས་ལ་རེ་རེ་བཞིན་བགེགས་བསྐྲད་ཀྱི་ཐུན་རྟོ་བྲབས་པ་དང༌།
རྡོ་རྗེ་གིང་ཆེན་གཉིས་ནས་མེ་ཞགས་དང་ཆུ་ཞགས་རིམ་གྱིས་མཛད་ཐོག་ལྕགས་
ཁྲའི་འགག་ནས་རྡོ་སེམས་བླ་མས་རེ་རེ་བཞིན་འཁྲུས་ཆབ་གསོལ་ བ་ སོགས་་
མཛད་དེ་སེར་སྦྲེང་རྣམས་རིམ་པས་འདུ་ཁང་དུ་བསྡུས་དགོས། དེ་འཕྲལ་
དགེ་འདུན་རྣམས་ཟླ་གམ་དང་དབུ་ཞྭ་སྒྲོ་ལུག་དམར་པོ་བཞེས་ཏེ་སེར་སྦྲེང་
བཅས་བླ་གཡེལ་དུ་ཕེབས་ནས་སློབ་དཔོན་གྱིས་སྒབ་འདྲེ་སོགས་ཀྱི་མནན་པ་
མཛད་དེ་ཡར་ཕེབས། ཚེས་གསུམ་གྱི་ཞོགས་པ་སྔ་བར་འདུ་ཁང་དུ་སྒྲུབ་པའི་
འདུས་ཚོགས་རྣམས་ཀྱི་རང་རང་མཚན་གནས་དང་བསྟུན་པའི་གདན་གཤོམ་
དང་། ཉིན་དགུང་ཆོས་ཁྲིམས་པ་ནས་སྒྲུབ་པའི་མཚན་ཐོ་དང་གྲལ་ཐོ་ཀློག་
རིམ་བཞིན་དུ་སོ་སོའི་གྲལ་ལ་བཞུགས་ཏེ་གྲལ་འཛིན་མཛད་ནས་ཚོགས་ཐེངས་
གྲོལ། ཚེས་བཞིའི་ཉིན་“མངའ་གསོལ་རྒྱན་བཀོད་”ཅེས་པ་གཞོགས་ཚོགས་
སུ་“རྒྱུན་བཀོད་” ལ་ཕུར་པའི་སྒྲུབ་ཆེན་གྱི་དཀྱིལ་འཁོར་མཆོད་གཞི་དང་་་་
མཆོད་པ་མཆོད་རྫས་སྤྱན་གཟིགས་ སོགས་གོ་རིམ་མ་འཆོལ་བར་མཚར་དུ་་་
དངར་བ་རྒྱན་བཀོད་ཞིབ་བཤེར་མཛད་རྒྱུ་དང་། སླར་ཡར་ཚོགས་ལ་མངའ་
གསོལ་ཞེས་པ་རྡོ་རྗེ་རྒྱལ་པོ་དང་། རྡོ་རྗེ་རྒྱལ་ཚབ། རྡོ་རྗེ་སློབ་དཔོན་སོགས་
རྡོ་རྗེའི་མཚན་ལྡན་རྣམས་རེ་རེ་བཞིན་དུ་མཚན་ནས་སྨོས་ཏེ་མངའ་གསོལ།
ཐམས་ཅད་ལ་དམ་ཚིག་བདུད་རྩི་དྲངས། དེ་ནས་རྒྱན་བཀོད་ཀྱི་ཁོངས་ནས་
དཔལ་གྱི་ཆས་བརྒྱད་དང་། དུར་ཁྲོད་ཆས་དགུ་ལ་སོགས་པ་རུ་དྲའི་དཔའ་
ཆས་གསང་སྔགས་ཀྱི་རྫས་སུ་བྱིན་གྱིས་བརླབས་པ་རྣམས་རེ་རེ་བཞིན་སྒྲུབ་པའི་
228



ཚོགས་མང་རྣམས་ལ་དབང་བསྐུར་བཅས་མཛད་ནས་སྒྲུབ་ པ་དངོས་གཞིའི་
དབུ་ཚུགས། དེ་ནས་ཟབ་བདུན་ཕུར་པ་དངོས་གཞི་ཉིན་དང་པོ། གཉིས་
པ་གསུམ་པ་གསུམ་ལ་སྟོད་ལས་ཉིན་གསུམ་དང་། དེ་རྗེས་སྨད་ལས་ཞེས་པ་
ཉིན་གསུམ་དང་། དྲག་པོའི་བསྒྲལ་ལས་དང༌། གཏོར་བཟློག་བཅས་ལ་
ཉིན་བཞི། དངོས་གཞི་ནས་བཟུང་དགོང་ལྟར་ས་སྲིབ་སྐོར་ནས་འདུ་ཁང་གི་
སྒྲུབ་པའི་ཚོགས་གྲལ་ནང་དུ་ཀུན་ཐུབ་རྒྱལ་མོ་ཞེས་པ་སྐུ་མདོག་དམར་མོ་་་
འཇིགས་སུ་རུང་བས་ཐོག་མར་ཕྱག་གཡས་རལ་གྲི་དང་། གཡོན་བྷནྡྷ་་་་་
བསྣམས་པ་ནས་ཉུས་ལེ་བསྐྲད་པ་ (བགེགས་བསྐྲད་པ་)དང་། སླར་ཡང་
ཕྱག་གཡས་སུ་འུག་པའི་མགོ་དང་། གཡོན་བྷནྡྷ་བསྣམས་པ་དང༌། གིང་
ཆེན་དཀར་དམར་གཉིས། ཏྲ་ཀི་དཀར་ནག་གཉིས་བཅས་ཀྱིས་བྱིན་འབེབས་
དང༌། ལིངྒ་འགུག་ཞུག བགེགས་བསྐྲད་སོགས་སྒྲུབ་པ་མ་ གྲོལ་བར་དུ་
དགོང་ལྟར་གྲལ་བཤགས་ཀྱིས་འཁྲབ་རྒྱུགས་དང་དབྱིངས་བག་གི་གར་འཆམ་
གནང་དགོས་པ་དང༌། །
ཚེས་བརྒྱད་ཉིན། བུམ་སྒྲུབ་ཀྱི་ཕྱི་འདོན་ཞེས་པ་ཀུན་ཐུབ་རྒྱལ་མོ་གཙོ་
འཁོར་གྱི་སྟེང་དུ་ལྷ་ཚོགས་ཁ་བསྣོན་དང་བཅས་ཁྲག་འཐུང་ཉི་ཤུ་རྩ་བརྒྱད་སྐོར་
ནས་བླ་གཡེར་དུ་གར་འཆམ་གནང་དགོས། ཚེས་དགུའི་ཉིན་སྒྲུབ་ཆེན་གྱི་སྐྱ་
འཆམ་ཞེས་པ་རྡོ་རྗེའི་གར་འཆམ་པ་ན་བཟའ་དང་གོས་སྟོད་སོགས་ཚེས་བཅུ་
དང་འདྲ་བ་གཟབ་བཞེས་ཐོག་ནས་སྒྲུབ་ཆེན་གར་འཆམ་གྱི་ལེ་ཚན་ཆ་ཚང་བ་
ཉིན་འཁྱོངས་ཤིག་མཛད་དགོས། ཚེས་བཅུའི་ཉིན་ ཕུར་པ་སྒྲུབ་ཆེན་གྱི་་་་་
དབྱར་འཆམ་ཆེན་མོའི་གར་འཆམ་དངོས་གཞི་ལ། ཞོགས་པ་ནམ་བཟིར་
ནས་འདུ་ཁང་དུ་དངོས་གྲུབ་ལེན་ཆོག་གི་དབང་རྣམས་ཞུས་ཏེ་གར་འཆམ་ལ་
ཕེབས་དགོས་པ་སྟེ་སྒྲུབ་ཆེན་གྱི་གར་འཆམ་ནི་ཞྭ་ནག་གསེར་སྐྱེམས་དང་། ཞྭ་
ནག་རྔ་འཆམ། དུར་བདག་དང་། ཤ་བ་སོགས་ཚེས་བཅུ་དང་ཕྱོགས་འདྲ་
229



ཙམ་ལས་རྩ་བའི་རྡོ་རྗེ་ཕུར་པའི་ལྷ་ཚོགས་ཀྱིས་གཙོས་པས་ལྷ་ཚོགས་རྣམས་མི་
འདྲ་བ་མ་ཟད། རྔ་རོལ་དུང་རྒྱུ་ཞལ་འབག་འཆམ་གོས། ཕྱག་མཚན་
ཐམས་ཅད་གཞི་རྩའི་ཆ་ནས་ཐ་དད་ཡིན་ལ་བསྡུ་འཇུག་དོ་དམ་བྱེད་ཡུལ་སོགས་
ཀྱང་ལོག་དགར་ཡིན་པ་རེད། འཆམ་གསེང་དུ་བཞད་གད་སློང་མཁན་ནི་
ཚེས་བཅུའི་སྐབས་ལྟར་གྲྭ་ཚང་གི་གྲྭ་པ་ནས“འབག་ཆུང་པ”བཅུ་གྲངས་ཤིག་
གིས་ཨ་ཙརྱའི་ཞལ་འབག་དང་རེས་ཁྲའི་གཤོ་ཐབ་སོགས་གྱོན་ནས་རྡོ་རར་སྔ་ས་
ནས་ཁག་གྲུམས་ཐོག ནམ་གསལ་སྐོར་ནས་རྡོ་རར་ཐོན་ཚར་བ་མཛད་དེ་
ཐོག་མར་སྔོན་འགྲོའི་སྐུ་འཆམ་ལ་བསམ་ཡས་གཙུག་ལག་ཁང་གི་ས་འདུལ་་
མཛད་པོ་མཁན་སློབ་རྣམ་གཉིས་ཀྱི་སྤྲུལ་པར་གྲགས་པ་རྒྱ་གར་གྱི་ཨ་ཙ་ར་་
དཔོན་སློབ་གསུམ་དང་། རྒྱ་ནག་གི་རྒྱལ་བློན་གསུམ་བཅས་ཐོན་ཏེ (རྒྱ་གར་
རྒྱལ་པོ་དང༌། རྒྱ་ནག་རྒྱལ་པོ་ཟེར）རྒྱ་གར་དང་རྒྱ་ནག་པ་གཉིས་ཀའི་གཙོ་
བོའི་ཕྱག་ཏུ་རི་མོའི་ས་གཞོང་རེ་དང་། རྒྱ་གར་བའི་སློབ་མས་ས་གཞོང་གི་
རྡེབ་ ཐལ་ས་དཀར་ཁུག་མ་གང་དང༌། རྒྱ་ནག་གི་བློན་པོས་དཀར་མོ་ལག་
གཡས་ཞེས་པ་ལུག་ཤ་ལག་པ་གཅིག་བཅས་བསྣམས་ཏེ། དེ་རྣམས་ཀྱིས་རོལ་
ཁང་གི་རྔ་རོལ་དང་བསྟན་ཏེ་ས་རིས་འདྲི་བ་དང་མོ་ཁྱུ་བྱེད་པ་ས་འདུལ་ས་
བཅག་སོགས་ཀྱི་སྟངས་སྟབས་ཀྱིས་ས་འདུལ་གྱི་རིམ་པ་རྣམས་གར་འཆམ་བྱིན་
ཉམས་ལྡན་པ་ཞིག་གནང་རྗེས་ལོག་འཆམས་ཀྱིས་མཇུག་བསྡུས། དེ་ནས་
གཞུང་འཆམ་དངོས་ཀྱི་སརྒའི་རིམ་པ་ལ།
དང་པོ། ཞྭ་ནག་གི་གསེར་སྐྱེམས་ལ། དགེ་བསྐོས་ཀྱི་སྤོས་སྣེ་དང་།
སྤོས་ཕོར་བརྒྱད་སྒྲིགས། སྤྱན་འདྲེན་རྒྱ་གླིང་གཉིས་བཅས་ཀྱིས་རྫུན་བསུས་
ཏེ་ཞྭ་ནག་བྷན་ཕུར་ཐོགས་པ་དགུ་ཅུ་སྐོར་གསེར་སྐྱེམས་ཡོ་བྱད་རྣམས་གོང༌
གསལ་ཚེས་བཅུ་དང་འདྲ་བ་ལ་འཆམ་ཆས་རྣམས་ཚེས་བཅུ་དང་སྒྲུབ་ཆེན་
གཉིས་རྩ་བ་ནས་ཐ་དད་ཡིན་པ་དང༌། དེའི་ཞྭ་ནག་གི་ཆུ་འབེབས་མཐའ་
230



འཁོར་གྱི་སྦ་རིལ་རྣམས་ ཨུ་རུ་སུའི་ལྤགས་ པ་ གྲ་ རིང་ ཞེ་ ཅིག་བྱས་ པ་ དང་།
ཀླད་ཕོར་གྱི་གཡས་གཡོན་དུ་མེ་རིས་དང་རྒྱུ་ཞགས་རྣམས་ཟངས་གསེར་ཚགས་
མ་འབའ་ཞིག་ལས་བྱས།
གཉིས་པ། འཆམ་དཔོན་རྡོ་རྗེ་སློབ་དཔོན་རྐྱང་པས་ཞྭ་ནག་གི་གར་
འཆམ་རིམ་པ་རྒྱས་པ་ཞིག་གནང་ནས་ལོག་འཆམ་དང་སྤྱན་འདྲེན་རྒྱ་གླིང་་
བཅས་མཐའ་བསྡུས། །
གསུམ་པ། དཔལ་ཆེན་རྡོ་རྗེ་གཞོན་ནུས་གཙོས་པའི་ཁྲོ་བཅུ་ལ་སྤྱན་རྒྱ་
སྤོས་སྣེ་སྤོས་ཕོར། ཕྲག་ཁེབས་སོགས་ཤིན་ཏུ་རྒྱས་པ་དང་། །
བཞི་པ། ཞྭ་ནག་རྔ་འཆམ་རྒྱས་པ་ལ་རྔ་ཆུང་ཐོགས་པའི་ཞྭ་ནག་འཆམ་
མང་དགུ་བཅུ་སྐོར་ལ་འཆམ་གོས་བྱིངས་སྤྱི་ལྟར་ལ་ཞྭ་ནག་ཐམས་ཅད་སྐྲ་ཚབ་
ལན་བུ་ཅན་དང་དཔྲལ་བར་ཐལ་ཆེན་གྱི་ཚོམ་བུ། མཁུར་ཚོས་གཡས་གཡོན་
སོ་སོར་རཀ་ཏའི་ཐིག་ལེ། ཞལ་ཚེམ་ཡས་མས་སུ་ཞག་གི་ཟོ་རིས་སོགས་དྲག་
པོའི་ཉམས་ཀྱིས་དཔའ་བ། ཞྭ་ནག་ཆུ་འབེབས་དང་། ཀླད་ཕོར། གོས་
མཁར་ཐི་སྔོན་པོ་ལས་བྱས་པ། མཐའ་འཁོར་ཆུ་འབེབས་ཀྱི་ཞེང་ལ་སོར་དྲུག
དེའི་སྟེང་དུ་ཚང་སྐུད་དཀར་དམར་མཐིང་གསུམ་གྱི་གྲྭ་བ་ཆོས་འབྱུང་གི་་་་
དབྱིབས་སུ་བཀོད་པ། དེའི་མཐར་གོས་སྤུ་མ་ནག་པོའི་སྦ་རིལ། ཀླད་ཕོར་
ཟུར་དྲུག་པ་དཔང་ལ་སྐྱང་ཐོ་དོ་ཡོད་པ། དེའི་མདུན་པད་གདན་གྱི་སྟེང་དུ་
གྲང་གསེར་གྱི་རྣམ་བཅུ་དབང་ལྡན་དང༌། རྒྱབ་ཏུ་ཐོད་སྒམ་ནོར་བུའི་ཏོག་
ཅན་བྲིས་པ། ཀླད་ཕོར་གྱི་སྟེང་དུ་སྤུ་མ་ནག་པོའི་རྔ་རིལ་དང༌། དེའི་སྟེང་
དུ་རྒྱ་དངུལ་གྱི་ཐོད་སྐམ། དེའི་སྟེང་དུ་སྤུ་མ་ནག་པོའི་རྔ་རིལ་དང༌། དེའི་
སྟེང་དུ་ཡེ་ཤེས་ལྔ་ཡི་དར་ཚོན་སྣ་ལྔ་ཡིས་མདུད་ཆིངས་དང་། རྩེར་གསེར་
ཟངས་ཀྱི་ནོར་བུ་འབར་བ་རེ། རྔ་རིལ་འོག་མའི་ཞབས་ནས་ཇ་ཁ་བཏགས་
དང༌། མཐིང་ཁྲ་བཅས་དར་ཚོན་དཀར་དམར་མཐིང་གསུམ་གྱི་རྒྱབ་དར་
231



ཅན་བཅས།
ལྔ་པ། བསྒྲལ་ལས་ཞེས་པའི་ཁྲོ་བོའི་འཆམ་མང་བརྒྱད་ཅུ་སྐོར(འདིའི་
ནང་ ཤ་བ་ཁྲི་པ་དང་། ལས་རོགས་ཚུད)ནས་ལིངྒ་དྲག་པོའི་མཚོན་ཆ་སྣ་
ཚོགས་འདེབས་པ་དང་། དཔའ་སྤོབས་བརྗིད་རྔམས་ལྡན་པའི་གར་འཆམ་
རེ་རེ་བཞིན་མཛད་དགོས། འཆམ་མང་རྣམས་ཀྱི་དབུས་སུ་རྡོ་རྗེ་སློབ་དཔོན་
རྐྱང་པས་དམིགས་རིམ་དང་འབྲེལ་བའི་ཞྭ་ནག་གི་གར་འཆམ་རྒྱས་པ་ཞིག་ཀྱང་
གནང་དགོས། དེ་རྗེས་སྒོ་མ་བཞི( བྱ་སྤུ་ཤུས། ཀང་ཀ སྲིན་བྱ། བྱ་ཁྲ་
བཅས་ཀྱི་མགོ་ཅན)སོ་སོས་ལྕགས་ཀྱུ། ཞགས་པ། ལྕགས་སྒྲོག དྲིལ་བུ་
བཅས་ཀྱི་ཕྱག་མཚན་གྱིས་རུ་དྲའི་སྲོག་དབུགས། བླ་ཚེ་རྣམས་འགུག་པ་དང་།
བཟུང༌། འཆིང་། བསྡོམས། བརྡུང་གི་ཕྱག་རྒྱ་དང་འབྲེལ་བའི་གར་་་་
འཆམ་མི་འདྲ་བ་རེ་རེ་བཞིན་གནང་དགོས། དྲུག་པ། ཀེང་རུས་བཞི( དུར་
བདག)བདུན་ པ། ཤ་ འབྲོང་ བཞི། བརྒྱད་ པ། བདུད་ བཙན་ བཞི།
དགུ་པ། རྡོ་རྗེ་ཕུར་པའི་བཀའ་སྲུང་ཤོ་སྣ་ཞེས་པ་སྐྱེས་བུ་གིང་བཞི། བཅུ་པ།
རྒྱ་སེང་དང་ཚེ་རིང་དྲུག་འཁོར་སོགས་ཀྱི་གར་འཆམ་དང༌། རྩེད་སྣ་རྣམས་
ཚེས་བཅུ་ལྟར་དང་། །
བཅུ་གཅིག་པ། དགོང་དྲོ་གཏོར་རྒྱག་གི་ཞྭ་ནག་རྔ་འཆོམ་བསྡུས་པ་ཆ་ ་
ཚང་ཞྭ་ནག་ཉི་ ཤུ་རྩ་གཅིག་ལ་འཆམ་དཔོན་དང་འཆམ་གཞུགས་གཉིས་ལ་ཞྭ་
ནག་ཀླས་ཕོར་གྱི་སྐེད་པ་ཡན་ནས་ ཐོད་སྐམ་གྱི་ ཁ་ཁུག་གཡས་གཡོན་ལ་སྣེ་་
སླེབས་པའི་ཟངས་སེར་གྱི་མེད་རིས་དང་རྒྱུ་ཞགས་བྱས་པ། དེ་ནས་གཏོར་
རྒྱག་སེར་སྦྲེང་རྒྱས་པའི་ཐོག་དབུ་མཛད་ནས་ཁྲོམ་ཆེན་ཟིལ་གནོན་ཅེས་པའི་
རོལ་འཆམ་མཛད་ནས་ཕུར་པའི་གཏོར་རྒྱག་གྲུབ་རྗེས། རྟ་བྲོ་དང༌། རྒྱལ་
དབྱངས་བཅས་སྒར་ཆེན་ཚེས་བཅུ་ཆེན་མོ་དང་འདྲ་བ་མཛད་དེ་སྒྲུབ་ཆེན་གྱི་
ལས་མཐའ་རྡོ་རྗེའི་གར་འཆམ་དང་བཅས་པ་གྲུབ་བོ། །
232



ཧོར་ཟླ་བཞི་པའི་ཚེས་དྲུག་ནས་འགོ་བཙུགས་ཀྱིས་སྒྲུབ་པ་ཚོགས་རིང་
དགོང་ལྟར་བསྲུང་བྱ་ཁང་གི་ཡངས་རྩེར་རྒྱུ་རོལ་རྣམས (རྒྱུ་རོལ་རིགས་མི་འདྲ་
བ་བཅུ་དྲུག་ཡོད) ཚེས་བཅུ་ལྟར་འབུད་བརྡུངས་དཀྲོལ་གསུམ་བྱས་ནས་སྙན་
གསན་འབུལ་དགོས། ཚེས་བཅུ་གཅིག་ཉིན་གཞོགས་པ་འདུ་ཁང་ནང་དུ་
དངོས་གྲུབ་ལེན་ཆོག་གྲུབ་པ་དང༌། བླ་གཡེལ་མཐིལ་གྱི་རྡོ་རིང་འགྲམ་དུ་
མཆོད་གཡོག་ནས་དམ་ཅན་སྤྱི་གཏོར། ཤོ་ན། བསྐང་གཏོར། ཆད་ཐོ་
བརྟན་མ་བཅས་ཀྱི་མཆོད་པ་གཤམ་ནས“རྟེན་འཛུགས”ཞེས་པ་སྒར་ཆེན་གྱི་
སྲུང་མར་ལོགས་སུ་བཙན་པའི་ མགོན་རྟ་དང་། མགོན་གཡག་ མགོན་ལུག
མགོན་ཁྱི་ལ་སོགས་པ་དང༌། དེ་བཞིན་ལྷ་མོ་དང༌། དམ་ཅན། འཁོར་ལྔ་
ཡོངས་རྫོགས་ལ་སོགས་པའི་རྟེན་སྲུང་དམ་ཅན་རྣམས་ལ་བཙན་པའི་ཆིབས་
དྲེའུ་སྔོན་མོ་དང་། ར་སྐྱེས་ཁམ་པ་ཕྱག་འཚལ་ཅན། གཞན་ཡང་རྟ་གཡག་
ར་ལུག་ལ་སོགས་པ་ལྷ་སྲུང་རང་རང་ལ་ཆེད་དུ་བཙན་པའི་རྟེན་འཛུགས་རྣམས་
རྡོ་གཅལ་དུ་ལྷུང་བསྒྲིགས་ཏེ་གསེར་ས་དང་། དངུལ་ས་ཁྲ་ཚོམས་ཅན་ལ་
སོགས་པའི་ལྟ་སྒ་ས་འཁོར་ངོ་མཚར་ཅན་ཞེ་གཅིག་བསྟད་པ་དང༌། རྣ་ཆ།
གཟེ་དར་ལ་སོགས་པ་གཟབ་འཆོར་གྱིས་བརྒྱན་པའི་ཐོག་སྲུང་མ་སོ་སོའི་རྟེན་
ཐུག་འཕྱར་དར་རེའི་མདུན་དུ་སོ་སོར་སྣེ་ཁྲིད་ཞབས་ཞུ་རེ་བཅས(ཆིབས་་་
དཔོན། དྲེལ་དཔོན། ཤེ་མ། ལུག་པ། གཟིམ་ཁྱིའི་ཞབས་ཞུ་སོགས)
གོ་རིམ་ཚར་དུ་དངར་བ་སྒྲིགས་ཐོག སྲུང་བྱ་ཁང་གི་ཡང་སྟེང་ནས་རྒྱལ་བའི་
དབང་པོའི་རབ་གནས་བྱིན་རླབས་མཛད་པ་དང༌། དབུ་ཆོས་དང༌། དུང་
རྒྱུ་ཁ་འབུད་ཆ་ཚང་རྣམས་ནས་རྟེན་འཛུགས་གཟབ་གསོལ་གྱི་ཞལ་འདོན་རྒྱུས་
པ་བཅས་གསུང་དགོས་པ་དང༌། ཕྱོགས་གཅིག་ནས་འདུ་ཁང་ནང་དུ་བཀའ་
དབང་བཅས་གནང་དགོས། ཚེས་བཅུ་གཉིས་ཉིན་སྔ་བར་ཕྱོགས་བཞིའི་རྒྱུ་
ཐོ་རྣམས་གཤེགས་གསོལ་མཛད་དེ་བསྡུ་བ་དང་། སེར་སྦྲེང་རྒྱས་པ་དང་་
233



བཅས་དཀྱིལ་འཁོར་གྱི་རྡོ་མཚོན་སོགས་ ་གཞུང་ཆུར་ཆུ་བཤམས་མཛད་སྤོ་
ཡོད། །
དང་པོ། གོས་སྐུ་ཁམས་གསུམ་ཟིལ་གནོན་ཞལ་འབྱེད་སྐོར།
དེ་ནས་གོས་སྐུ་ཞལ་འབྱེད་ཀྱི་སྦྱིན་བདག་ཞུ་མཁན་ཡོད་ཚེ་སྔོན་འཚུད་
ནས་ཕྱག་ཁང་དུ་སྙན་དར་དང་བོད་དངུལ་ཏྲམ་རྡོ་གསུམ་ཕུལ་ནས་ཆོག་མཆན་
ཐོབ་རྗེས་གོས་སྐུ་འགྲེམ་ཡུལ་མདུན་རིའི་ལོགས་ཀྱི་ཐང་ར་རྡོ་སྐས་ཅན་ཞབས་སུ་
མཆོད་འབུལ་གྱི་དབུ་གུར་དང་ཚོགས་གུར། ཐབ་གུར་སོགས་སྐྱོན་པ་བཅས་
ཀྱི་རི་ཞོལ་འཁོར་ཡུག་གོང་འོག་རྣམས་རྟ་སོ་རིམ་པའི་ལྕགས་རིས་བསྐོར་བ་ལ་
རྡོ་ སྐས་རིང་མོའི་སྤྱིའམ་མཐོ་ཚད་ལ་སྨི ( 1320) དང༌ ་ +rང་ཚད་ལ་ སྨི
( 24. 2) ཁྱོན་བསྡོམས་རྡོའི་ཐེམ་སྐས་སུམ་ཅུ་སོ་གསུ༩ ཡོད་ པའི་ཐེམ་ སྐུས་
རེའི་མཐོ་ཚད་སྤྱི་སྐར(40) ཙམ་དང༌། ཐེམ་སྐས་རེའི་ཁ་དཔང་གི་ཞིང་ཚད་
སྤྱི་སྐར ( 40) རེ་ཡོད་པ། གོས་སྐུའི་འདབས་ལ་མཆོད་པ་ཁང་ཞིས་པ་ཚོགས་
གུར་སྒྲོན་སའི་སྤྱིའི་དཀྱུས་ལ་སྨི (14 ) དང༌། ཞེང་ལ་སྨི ( 36 ) བརུ ལྕབ།༥་
རི་འཁོར་ཡུག་གི་ནང་སྤྱིའི་རྒྱ་ཁྱོན་བསྡོམས་ཧྲིན་ཧྥང་སྨི (1448) ༄༅མ་པོ་
པར་རྡོ་སྐས་རྣམས་ལ་གོས་སྐུའི་བཞུགས་སྟན་གུར་དཀར་ཆེ་ཆུང་བརྒྱད་ཅུ་སྐོར་
གྱིས་ལེབས་ཡུག་ ཏུ་བཀབ་ པའི་ ཐོག་དབུ་གུར་དང་ཚོགས་གུར་པཀས་ཁྲི་་་
བཞུགས་སྟན་རྣམས་ལེགས་པར་སྒྲོན་ཏེ་སྦྱིན་བདག་ནས་མཆོད་པ་སྣ་ལྔ་བརྒྱ་
ཚན་སོགས་མཆོད་སྤྲིན་རྒྱུས་གཤོམ་དང་། སྲུང་བྱ་ཁང་གི་སྟེང་ནས་ཟ་འོག་
ཚོན་ཁྲའི་བཀྲ་ཤིས་ཁྲ་རིང་གབ་ཙེ་མ་ཤིན་ཏུ་ཆེ་བ་དང༌། འཕྱར་དར་སོགས་
བསྒྲེང་པའི་ཐོག་ཕོ་བྲང་རྩེ་ནས་གོས་སྐུའི་དབུ་ཐོད་བར་དུ་དར་ཡུག་ཚོས་སྣ་
མང་པོ་འཕྱང་ལ་གློས་པའི་བཀྲ་ཤིས་ཁྲ་རིང་ཕ་རོལ་ཚུར་རོལ་སྦྲེལ་ནས་བཤམས་
པ་སོགས་མཆོད་རྫས་ལྡ་ལྡིའི་བྱེ་བྲག་བསམ་གྱིས་མི་ཁྱབ་པ་རིམ་པར་བསྒྲེངས་
234



ཐོག་འདུ་ཁང་ནས་སྤོས་སྣེ་དང༌། སྤྱན་རྒྱ་སྤོས་ཕོར་འཕན་གདུགས་རྒྱལ་
མཚན་སོགས་ཀྱི་སེར་སྦྲེངས་བཅས་གོས་སྐུ་ཆེན་མོ་དགེ་འདུན་ཚོགས་མང་་་་
རྣམས་ཀྱི་ ཕྲག་ སྟེང་དུ་གདན་ཞུས་ ཀྱིས་ ཐང༌ རྭའི་ དབུ་རྩེར་ཕེབས་པ་ དང་།
དབུ་ཀླད་དུ་དབུ་གདུགས་ཆེན་མོ་དང་ཕན་ཚུན་དུ་འཕན་རྒྱལ་མཚན་ཕྱེ་ཕུར་
སོགས་མཆོད་རྫས་རྣམས་བསྟར་ལ་བསྒྲེངས་ཏེ་བཙུག་ནས་དུང་རྒྱུའི་སྙན་་་་་
གསན་དང་བཅས་དབུ་རྩེ་ནས་མར་རིམ་གྱིས་ཞལ་འབྱེད་མཛད་དགོས་ཤིང་།
སྒར་ཆེན་གྱི་རྟེན་གཙོ་ཕྱི་འདོན་བཞིའི་ཡ་གྱལ་གོས་སྐུ“མཐོང་གྲོལ་ལྷུན་སྒྲུབ་
འཛམ་གླིང་རྒྱན”ཞེས་གྲགས་པ་འདི་ལ་དབུས་སུ་གཙོ་བོར་སྟོན་མཆོག་ཤཱཀྱའི་
རྒྱལ་པོ་ལ་གཡས་གཡོན་དུ་མཆོག་ཟུང་ ཤ་རིའི་བུ་དང༌། མོའུ་འགལ་གྱི་བུ་
བཅས་སྟོན་པ་གཙོ་འཁོར་གསུམ་དང་། ལྷ་མགྲོན་ལ། དབུ་ཀླད་དུ་ཆོས་སྐུ་
ཡུམ་ཆེན་མོ་དང་། སྐུ་གཞོགས་གཡས་ སུ་ སངས་རྒྱས་གཉིས་པ་གུ་རུ་པདྨ་
འབྱུང་གནས། གཡོན་དུ་གྲུབ་ཐོབ་ཆེན་པོ་ཀརྨ་པཀྵི། ཞབས་ལོག་དཀྱིལ་དུ་
བསྟན་སྲུང་མགོན་པོ་བེར་ནག་ཅན་དང་། གཡས་སུ་ལྷ་མོ་རང་བྱུང་རྒྱལ་མོ།
གཡོན་དུ་དམ་ཅན་མགར་བ་ནག་པོ་བཅས་གཙོ་འཁོར་རྣམས་ཀྱི་སྐུ་བྱོན་ཤིན་ཏུ་
ལེགས་ཤིང་གན་གོས་རྒྱུ་གཙང་ཞེ་གཅིག་ལས་གྲུབ་པ་ལ་ཟ་འོག་མཚོན་ཁྲའི་གོང་
གཤམ་དང་། སྨན་རྩེའི་ཞལ་ཁེབས་བཅས་ཆ་ཚང་གི་སྐུ་ཚད་སྲིད་ལ་སྤྱི་ཁྲེ་
བརྒྱ་དང་བཞི་བཅུ་ཞེ་བཞི་དང༌། ཞེང་ལ་སྤྱི་ཁྲེ་གསུམ་ཅུ་སོ་གཉིས་ཡོད་པ་
འདི་དག་རྗེ་ཀརྨ་པ་སྐུ་ཕྲེང་དགུ་པ་དབང་ཕྱུག་རྡོ་རྗེའི་སྐུ་དུས་སུ་གནམ་བསྐོས་
འཇམ་དབྱངས་གོང་མ་(རྒྱ་ནག་གོང་མ་ཝན་གྱི་རྒྱལ་པོའམ་ཏ་མིང་གོང་མ་ཧྲེན་
ཙུང་)ཆེན་པོས་སྐུ་རྒྱུའི་གན་གོས་རྣམས་སྦྱོར་འབུལ་ཞུས་ཏེ། རྗེ་དབང་ཕྱུག་
རྡོ་རྗེ་ཉིད་ཀྱིས་སྐྱ་བྲིས་དང་ཞལ་བཀོད་སོགས་མཛད་ནས་བཟོ་བོ་མཁས་པ་དུ་
མས་བཞེངས་གནང་བར་གྲགས་པའི་ཟླ་མེད་པའི་རྒྱུ་ལེགས་ཤིང་རིན་ཐང་བྲལ་
ལ་བྱིན་རླབས་གཟི་བརྗིད་ཀྱི་མཚན་ཁ་བར་བ་དེ་ལྟར་ལགས་ཤིང་། དེ་ཉིན་
235



སྐྱེ་བོ་སེར་སྐྱ་མང་ཚོགས་རྣམས་ལ་གོས་སྐུའི་མཇལ་ཁ་ལྷོད་སྨིན་དང༌། གོས་
སྐུའི་འདབ་ཏུ་ཚོགས་གུར (རྒྱལ་དབང་ཆིབས་བསྒྱུར་ཡོད་ན་ དབུ་གུར་སྒྲོན་
དགོས) སྒྲོན་ཏེ་དགེ་འདུན་ཚོགས་མང་དང་། རྔ་རོལ་དུང་རྒྱུ་ཆ་ཚང་རྣམས་
སྦྱིན་བདག་གིས་མཆོད་སྤྲིན་སྣ་ལྔ་བརྒྱ་ཚར་དང་མཎྜལ་སོགས་བཤམས་པར་
འཁྲུས་གསོལ་རབ་གནས་དང་འབྲེལ་བའི་ ཐུབ་བསྟོད་དང༌། བསྟན་རྒྱས་་
སྨོན་ལམ་མཆོད་འབུལ་ཞལ་འདོན་སོགས་གསུང་བར་ཚོགས་ཐེངས་གཅིག་ལ་
སྦྱིན་བདག་ནས་ཇ་ཐུག་གསུམ་དང་ཕྱག་འགྱེས་བློས་བཅད། སྒར་གཞུང་གི་
ཐོབ་ གཞིར་བཟུང་སྟེ་རྣམ་བཞག་ སྐལ་འཕར་འགྲོ་ཡུལ་ ཁག་དང་བཅས་པ་་་
འབུལ་དགོས། མཆོད་འབུལ་རྣམས་གྲུབ་པ་དང་གོས་སྐུ་བསྒྲིལ་ཏེ་སླར་ཡང་
སེར་སྦྲེང་ཐོག་སྤྱན་རྒྱ་སྤོས་སྣེ་བཅས་འདུ་ཁང་དུ་གདན་ཞུ་ཞུས་ཏེ་གོས་སྐུའི་
མཛད་སྒོ་གྲུབ་པའོ། །
(དར་གོས་ལས་སངས་རྒྱས་ཀྱི་སྐུ་བརྙན་བཞེངས་པའི་སྲོལ་འདི་ནི་ཐོག་
མར་རྗེ་ཀརྨ་པ་སྐུ་ཕྲེང་བཞི་པ་རོལ་པའི་རྡོ་རྗེ་ཉིད་ཡོན་གོང་མ་ཐོ་གན་ཐེ་མུར་
དང༌། རྒྱལ་བུ་ཨ་ཡུ་ཏ་ར་ཧྲང་ཐེམ་ཚོ་ཞེས་པའི་ཆོས་རྒྱལ་ཡབ་སྲས་ཀྱི་གསེར་
ཡིག་པ་རིམ་པའི་ཐོག་ལུང་གི་འཇའ་ས་ སྙན་ངག་ཆེན་མོའི་འབུལ་ཆེན་དང་
བཅས་འབྱོར་ཏེ་རྒྱ་ཡུལ་དུ་གདན་འདྲེན་ཞུས་ནས་གོང་མའི་དབུ་བླ་མཛད་དེ་
གོང་མ་ཆེན་པོར་གསང་སྔགས་ཀྱི་དབང་ལུང་འབུལ་བཞེས་སོགས་རྒྱ་ཡུལ་དུ་
ཆོས་འཁོར་རྒྱ་ཆེན་པོ་བསྐོར། གོང་མ་ནས་བཀུར་བཟོད་བདག་རྐྱེན་ཚད་
མེད་པ་གནང་། སླར་དགུང་ལོ་སུམ་ཅུ་སོ་ལྔ་བཞེས་པ་རབ་བྱུང་དྲུག་པའི་ཆུ་
ཡོས་ཟླ་བ་དང་པོའི་ཚེས་བཅུ་བཞི་སྟེ། སྤྱི་ལོ་ (1863) བོད་དུ་ཆིབས་ཞལ་
བསྒྱུར་ ནས་ འབྱོན་ དུས། དཔོན་ མོ་ པུ་ ཎ་ ད་ རིས་ མཇལ་ དུ་ བྱུང་ ནས།
དཔོན་མོ་ན་རེ། ཁོ་མོའི་རྨི་ལམ་དུ་སངས་རྒྱས་ཀྱི་སྐུ་བ་དན་ཡང་དབེན་གྱི་རི་
འདི་དང་མཉམ་པ་ཞིག་བཞེངས་དང་། འགྲུབ་པར་འགྱུར་ཞེས་ལུང་བསྟན་
236



བྱུང་བས། རྒྱལ་བུ་རཏྣའི་ཐུགས་དགོངས་རྫོགས་ཕྱིར་དེ་ལྟར་བཞེངས་པར་
འདོད་པས་རྗེ་ཉིད་ཀྱིས་ཐབས་བཀའ་བསྩལ་དུ་གསོལ་ཞུས་པར། རྗེའི་ཞལ་
ནས། བབས་ཡོད་ཀྱི་དེ་ལྟ་བུའི་སྐུ་ཆེན་པོ་ནི་ རྒྱུ་གོས་དར་ལ་བཞེངས་ན་་
འགྲུབ་བོ། ། རྒྱུ་གང་སོང་གི་རིན་བཅུ་ཆ་གཅིག་ངེད་ནས་སྦྱོར་བ་ཡིན་གསུངས།
གསེར་སྲང་སྟོང་དང་དགུ་བརྒྱ་ལ་སོགས་པ་བསྩལ། འོན་ཀྱང་བཟོ་བོ་སུས་
ཀྱང་ཁོང་དུ་མ་འཆུད་ནས་རྗེ་ཉིད་ཀྱིས་ཐང་ཆེན་པོ་ཞིག་ལ་རྡོ་དཀར་གྱི་བཅད་
མཛད་ནས་དཔེ་རིས་ཕྱག་བཀོད་གནང་བ་ལ་བསྟོན་པའི་དབང་པོ་སྐུ་ཚད་སྙན་
གཡས་ནས་གཡོན་གྱི་བར་ལ་འདོམ་བཅུ་གཅིག་སྟེ་སྨི ( 18. 70) ཡོད་པ་ལ་
གཡས་གཡོན་དུ་བྱམས་པ་དང༌། འཇམ་དཔལ་ལྡེམ་གཉིས་བཅས་རྒྱུའི་བཟོ་
བོ་མང་པོ་བོད་ནས་ཡོངས་སུ་བསྒྲུབས། རབ་གནས་མཛད་སྐབས་ངོ་མཚར་
མཐའ་ཡས་པ་བྱུང་བས་སླར་གོས་སྐུ་ཆེན་པོ་དེ་དཔོན་མོ་ནས་རྗེ་ཉིད་ལ་སྐྱབས་
བརྟེན་དུ ཕུལ་བ་བཅས་གོས་སྐུ་ཐོག་མར་བཞེངས་པའི་སྲོལ་ཡང་དེ་ནས་དར་
པར་གྲགས་པ་དང་། གོས་སྐུ་དེ་མཛོ་རྒྱབ་ཉི་ཤུ་རྩ་བཞི་ལ་སོར་ལེན་བཅས་
མཛོ་བཞི་བཅུ་ཞེ་བརྒྱད་ཀྱིས་བོད་དུ་གདན་དྲངས་ནས་ལྡེམ་གཅིག་འབྲི་གུང་
པར་བསྩལ། ལྡེམ་གཅིག་ཀོང་རྩེ་ལ་སྒང་དུ་བཞུགས། གཙོ་བོ་དོས་སུམ་ཅུ་
སོ་གཉིས་ཡོད་པ་དེ་ཀོང་པོ་ཞོ་ཁར་བཞུགས་པ་ལས། ཕྱིས་རྒྱལ་བ་ལྔ་པའི་སྐུ་
དུས་སུ་དྭགས་ཀོང་གི་ཀར་སྲིད་ཉམས་ཉེས་སྐབས་འཕན་ཆེན་དེ་ཡང་གཏོར་
བཤིགས་ཁོངས་སུ་སོང་ནས་མཇལ་རྒྱུ་མེད། །
གཉིས་པ། ཞྭ་ནག་མཐོང་བ་རང་གྲོལསྒྲོན་བཞེས་སྐོར།
གོང་གསལ་ཚེས་བཅུ་གཉིས་ཉིན་དད་སྦྱིན་ཁག་ནས་གོས་སྐུ་ཞལ་འབྱེད་
ཀྱི་སྦྱིན་བདག་ཞུ་མི་མེད་ཚེ། དབུ་ཞྭ་སྒྲོན་མཇལ་ཞུ་མི་སྦྱིན་བདག་ཇི་ཡོད་
མགྲོན་གཉེར་ཁང་དུ་སྙན་སེང་སྦང་བསྒྲིགས་ལྟར་དབུ་ཞྭ་ཐེངས་རེར་སྒྲོན་ཡོན་
237



མཇལ་དར་ཨནི་གཅིག་དང་བོད་དངུལ་སྲང་ལྔ་བཅུ་རེ་བརྩིས་འབུལ་ཞུས་ཐོག་
བླ་གཡེལ་མཐིལ་གྱི་རྔ་ཁང་ཞེས་རོལ་མོ་ཁང་དུ་རྒྱལ་བའི་དབང་པོ་སྐུ་འཁོར་
རྣམས་སྤོས་སྣེ་དང་སྤོས་ཕོར་སྤྱན་འདྲེན་རྒྱུ་གླིང་བཅས་ཀྱིས་གདན་དྲངས་ནས་
རྔ་ཁང་གི་བཞུགས་ཁྲི་ཆེན་མོར་ཞབས་སོར་འཁོད་པ་དང༌། དབུ་ཆོས་རྣམས་
ནས་མཆོད་པ་རྒྱས་གཤོམ་ཐོག་མཎྜལ་སྐུ་གསུང་ཐུགས་རྟེན་འབུལ་བཞེས་ཐོག་
བླ་གཡེལ་དུ་དབུ་ཞྭ་སྒྲོན་འབུལ་ གྱི་སྦྱིན་བདག་ཇི་ཡོད་ སོ་ སོའི་གོ་བབས་ཀྱི་་
གདན་གཤོམ་དང༌། གསོལ་ཇ་བཞེས་འབྲས་དཀར་སྤྲོའི་སྡེར་ཁ་ལ་སོགས་པ་
བཤམས་ནས་རང་རང་གྲལ་ལ་འཁོད་རྗེས། སྦྱིན་བདག་ཁག་རེར་མགྲོན་
གཉེར་ཆེན་མོ་ནས་བྱིན་རྟེན “ལེ་ཚན་ཆེ་ཁག” རེ་དང་ཕྱག་མདུད་སོག་དར་
སྔོན་པོའམ་ལིང་བདུད་ཚོས་སྣའི་ཕྱག་མདུད་མགུལ་དུ་སྒྲོན་པ་བཅས་མཛད།
དེ་ནས་སྙན་གསན་རྒྱུ་གླིང་ཁ་སྤྲོད་ཀྱིས་བཏང་བ་དང༌། རྒྱལ་དབང་མཆོག་
ནས་དབུ་ཞྭ་མཐོན་མཐིང་གི་ཅོད་པན་མཐོང་གྲོལ་རིན་པོ་ཆེ་ཕྱག་ཕྲེང ཕྲེང་
བསྐོར་གཅིག་གི་རིང་དབུ་ལ་གསོལ་ཏེ་ཕྱག་གཡས་ཞྭ་ནག་གི་ཁྱུང་གཤོག་ནས་
བཟུང་བཞིན་པར་ཐམས་ཅད་ལ་མཇལ་ཁ་སྩལ་ཞིང༌ (རྒྱུན་དུ་དབུ་ཞྭའི་སྦྱིན་
བདག་ངོ་རེར་དབུ་ཞྭ་ཐེངས་རེ་བཞེས་སྲོལ་ཡང་དབྱར་དགུན་དུས་ཆེན་སྐབས་
སུ་སྦྱིན་བདག་མང་བས་སྦྱིན་བདག་ལྔ་ཚོའམ། བཅུ་ཚོ་ཉི་ཤུ་སྐོར་རེ་ཙམ་སྤྱི་
འཐུས་སུ་དབུ་ཞྭ་ཐེངས་རེ་ལས་བཞེས་མི་གྲུབ། ཕྱག་ཕྲེང་མདུད་འཛིན་དུ་
འཁོར་བ་དང་། རྒྱ་གླིང་མཚམས་བཅད་ནས་དབུ་ཞྭ་ཐེངས་རེ་སྒྲོན་བཞེས་
གྲུབ་པ་དང་གཟིམ་དཔོན་ཆེན་མོའི་ཕྲག་པར་ཟ་འོག་གི་རྟེན་ཁེབས་ཀྱི་སྟེང་དུ་
དབུ་ཞྭའི་བཞུགས་སྒམ་ཞལ་དབྱེ་སྟེ་དབུ་ཞྭ་བཞུགས་སྒམ་དུ་ཞུས། སླར་སྙན་
གསན་རྒྱུ་གླིང་བཏང་བ་དང༌། བཞུགས་སྒམ་ཞལ་དབྱེ་ཐོག་རྗེའི་ཕྱག་གིས་
བཟུང་ནས་ཅོད་པན་དབུ་ལ་གསོལ་བ་སོགས་ཐེངས་རེ་བཞིན་དེ་ལྟར་མཛད་
དགོས། དེ་ནས་དབུ་ཞྭ་ཡོངས་སུ་གྲུབ་པ་དང་། དྭགས་ཞུ་གསོལ་ཏེ་སེར་སྐྱ་
238



མང་ཚོགས་ཇི་ཡོད་རྣམས་ལ་མཇལ་མང་ཐོག་ཕྱག་བྱིན་སྩལ་གནང་བཅས་གྲུབ་
བསྟུན་རྒྱལ་བའི་དབང་པོ་སྟོན་འཁོར་རྣམས་སླར་ཡང་སྤོས་སྣེ་དང་། རྒྱ་གླིང་
གིས་ཕོ་བྲང་ཡང་རྩེར་སྤྱན་དྲངས་ནས་དབུ་ཞྭའི་མཛད་སྒོ་གྲུབ་པ་བཅས་མཚུར་
ཕུ་དབྱར་འཆམ་ཆེན་མོའི་ཕུར་པའི་སྒྲུབ་མཆོད་ཀྱི་མཐའ་བསྡུས།
ཞྭ་ནག་མཐོང་བ་རང་གྲོལ་གྱི་བྱུང་བ་མདོ་ཙམ་བརྗོད་པ།
ཀརྨ་པ་རིན་པོ་ཆེར་བླ་སྤྲུལ་སུ་དང་གང་ལའང་མི་འདྲ་བའི་དབུ་ཞྭ་ནག་
པོ་ཞིག་བཞེས་དགོས་པ་དེ་ནི། དཔལ་ཀརྨ་པ་སྐུ་ཕྲེང་དང་པོ་དུས་གསུམ་
མཁྱེན་པ་དགུང་ལོ་བཅུ་དྲུག་པར་ཆོས་འཁོར་ཀ་བྲག་ཅེས་པ་བཀའ་གདམས་ཀྱི་
དགོན་པ་ན་རྔོག་ལོའི་སློབ་མ་ཏྲེ་བོ་མཆོག་གི་བླ་མ་དགུང་ལོ་བདུན་ཅུ་པ་ནས་
མཁན་པོ་དང༌། སློབ་དཔོན་ཆག་སེང་གེ་བྲག་ལས་རབ་ཏུ་བྱུང་། དཔལ་
ཆོས་ཀྱི་གྲགས་པ་ཞེས་བྱ་བའི་མཚན་གསོལ། གཙུག་ཕུད་དོར་བའི་ཚེ་ཡེ་ཤེས་
ཀྱི་ཌཱ་ཀི་མ་དང་དཔལ་འཁོར་ལོ་སྡོམ་པའི་ལྷ་ཚོགས་ཀྱིས་མཁའ་འགྲོ་མ་བྱེ་བ་
ཕྲག་སུམ་ཅུ་རྩ་གཉིས་ཀྱི་དབུ་སྐྲ་ཉག་མ་རེ་ལས་བྱས་པའེ་ཨིནྡྲ་བྷཱུ་ཏིའི་ཞྭ་ནག་གི་
སྤྱོད་པན་དབུ་ལ་གསོལ་ཏེ་དབང་བསྐུར། སངས་རྒྱས་ཐམས་ཅད་ཀྱི་འཕྲིན་
ལས་གཅིག་བསྡུས་སུ་མཛད་པའི་ཕྱིར “ཀརྨ་པ”ཞེས་མཚན་གསོལ་བ་བླ་སློབ་
ཀུན་གྱིས་གཟིགས་པས་དེ་ནས་བཟུང་དབང་རྟགས་རིགས་ཀྱི་ཅོད་པན་དེ་དབུ་
ལ་རང་གྲུབ་ཏུ་ཡོད་པ་ཡིན་ནའང་། སྙིགས་དུས་ཀྱི་གདུལ་བྱ་སེམས་ཅན་
རྣམས་མ་རིག་པ་དུག་གསུམ་འཚང་ཆེ་བའི་སྟབས་ཀྱིས་མངོན་སུམ་མིག་གི་སྤྱོད་
ཡུལ་དུ་འདི་འདྲ་ཞིག་གོ་སྙམ་པའི་མཇལ་བའི་སྐལ་པ་དམན་པ་རྣམས་ལ་དེ་
མཚོན་བྱེད་ཀྱི་དབུ་ཞྭ་ནག་པོ་བསྣབས། ཞེས་པ་སོགས《ཟླ་བ་ཆུ་ཤེལ་གྱི་ཕྲེང་
བ་»དང་《མཁས་པའི་དགའ་སྟོན》སོགས་ཆོས་འབྱུང་མང་པོ་ལས་ཞལ་མཐུན་
ངང་ གསུང ས་པ་མ་ཟད། 《མདོ་ལང་ཀར་གཤེགས་པ》ལས། རབ་བྱུང་
239



ཆས་ལ་ཞྭ་ནག་ཅན། ། སྟོང་གི་བསྟན་པ་མ་ནུབ་བར། །འགྲོ་བའི་དོན་ལ་རྒྱུན་
ཆད་མེད། ། ཅེས་དང་《འཇམ་དཔལ་རྩ་རྒྱུད》ལས། ཅོད་པན་བཟང་པོ་
མཐོན་ཀའི་རྩེར། །སྐྲ་མཆོག་མཐོན་ཀ་ཆེན་པོ་འཆང་། །ནོར་བུ་བཟང་པོ་འོད་
ཆགས་ལྡན། ། སངས་རྒྱས་སྤྲུལ་པའི་རྒྱན་དང་ལྡན། །ཞེས་དང་། ཨོ་རྒྱན་
སངས་རྒྱས་གཉིས་པའི་རྡོ་རྗེའི་ལུང་ལས། ཨི་ཤུ་མིང་ཅན་ཅོད་པན་ནག་པོ་
འཛིན། ། མཐའ་ དམག་ བཟློག་ ཅིང་ རྒྱལ་ བའི་ བསྟན་ པ་ སྤེལ། ། ཞེས་ དང་།
ཡང་ཨོ་རྒྱན་ཆེན་པོས། སངས་རྒྱས་ཀུན་གྱིས་བསྔགས་པའི་སྲས་གཅིག་པུ། །
རྒྱལ་བའི་དབང་པོ་ཞྭ་ནག་ཅོད་པན་འཛིན། །བོད་ཡུལ་གདུལ་བྱར་དགོངས་ཏེ་
ངེས་པར་འབྱོན། །ཞེས་སོགས་དུས་གསུམ་རྒྱལ་བའི་ཕྲིན་ལས་གཅིག་བསྡུས་ཀྱི་
བདག་ཉིད། དཔལ་ཀརྨ་པ་ཞེས་ཡོངས་སུ་གྲགས་པའི་སྐུའི་ཕྲེང་བ་ཇི་སྙེད་
ཅིག་བྱོན་པ་རྣམས་གང་འདུལ་ཕྲིན་ལས་ཀྱི་སྒོ་ནས་རླབས་ཆེན་འགྲོ་བའི་དོན་ཅི་
ཡང་མཛད་པའི་བྱང་ཆུབ་སེམས་དཔའ་ཤ་སྟག་ཡིན། འདི་རྣམས་ཀྱི་འཕྲིན་
ལས་གཙོ་བོ་ནི་མཐོང་གྲོལ་ཞྭ་ནག་རིན་པོ་ཆེ་འདི་ཉིད་ཡིན། འདི་ནི་དུས་ ་
གསུམ་གཟིགས་པའི་ཡེ་ཤེས་ཀྱི་སྤྱན་ལྡན་རྒྱལ་བ་ཤཱཀྱ་ཐུབ་པ་དང་། སངས་
རྒྱས་གཉིས་པ་གུ་རུ་རིན་པོ་ཆེ་གཉིས་ཀྱིས་ལུང་བསྟན་པ་ལྟར། རྒྱལ་ད་བང་
ཀརྨ་པ་སྐུ་ཕྲེང་ཐམས་ཅད་ཀྱི་དབུར་རྒྱུན་དུ་བཞུགས་པ་ཡིན། འོན་ཀྱང་སྒྲིབ་
པ་ཆུང་བའི་སྐྱེས་བུ་ལས་ཅན་ཁ་ཤས་ལས། ཐམས་ཅད་ཀྱིས་མཇལ་བ་མ་ཡིན།
ད་ལྟ་དངོས་སུ་མཇལ་རྒྱུ་ཡོད་པ་འདི་ནི། ཀརྨ་པ་སྐུ་ཕྲེང་ལྔ་པ་དེ་བཞིན་
གཤེགས་པ། རྒྱ་ནག་ཏུ་ཕེབས་ཏེ་མཆོད་གནས་སུ་གྱུར་སྐབས་ཆོས་རྒྱལ་ཆེན་
པོའི་བསོད་ནམས་བཟང་པོའི་སྤྱན་རས་ཀྱིས། ཀརྨ་པའི་དབུར་དབུ་ཞྭ་ནག་
པོ་ཞིག་བཞེས་པ་རྒྱུན་དུ་མཇལ་བས། དེ་ལ་དཔེ་བྱས་ཏེ་མཐོང་གྲོལ་འདི་ཉིད་
བསོད་ནམས་ཀྱི་ཞིང་སར་བསྐྲུན་པ་ཡིན། དེ་ནས་བཟུང་ཚང་མས་མཇལ་རྒྱུ་
ཡོད་པ་འདི་བྱུང་། འདི་ཉིད་ལ་གང་ཟག་སོ་སོའི་ལས་སྐལ་དང་མཐུན་པར་
240



མཐོང་སྣང་མི་འདྲ་བ་དུ་མ་ཡོང་གི་ཡོད། ཁ་ཤས་ཀྱིས་དབུ་ཞྭ་ཉིས་བརྩེགས་
བཞེས་པ་དང་། ལ་ལས་འོད་ཀྱི་གོང་བུར་གྱུར་པ། འགའ་རེས་འཇའ་འོད་
ཀྱི་ཀློང་ན་གསལ་བ་སོགས་ཤིན་ཏུ་མང༌། འདིའི་མཚོན་དོན་ཡང་། མདོག་
མཐིང་ནག་ཏུ་སྣང་བ་ནི། ཆོས་ཉིད་ལ་འགྱུར་བ་མེད་པའི་བརྡ་དང་། སྐུ་
གསུམ་ལྷུན་གྱིས་གྲུབ་པའི་བརྡ་རུ་རྩེ་མོ་གསུམ་དུ་སྣང་བ། ། ཚད་མེད་བཞིས་
འགྲོ་བ་རྗེས་སུ་འཛིན་པའི་བརྡ་རུ། ངོ་སྒོ་གྲུ་བཞི་པ་ལ་སྣ་ཚོགས་རྡོ་རྗེ་རྒྱ་གྲམ་
གྱིས་མཚན་པ་ནི་འཕྲིན་ལས་བཞིས་གདུལ་བྱའི་དོན་སྤྱོད་པ་དང་། སྤྲིན་རིས་
ཀྱིས་བརྒྱན་པ་ནི། ཐུགས་རྗེ་འཕྲིན་ལས་ཕྱོགས་ལྷུང་མེད་པས་ཀུན་ལ་ཁྱབ་
པའི་བརྡ་དང༌། ཐབས་ཤེས་ཟུང་དུ་འཇུག་པའི་རང་རྟགས་སུ་ཁྱུང་གཤོག་
གིས་མཛེས་པ། ཆོས་སྐུའི་རྒྱལ་སར་དབང་བརྙེས་ཤིང་། གཅིག་ཤེས་ཀུན་
གྲོལ་གྱི་མཁྱེན་པའི་རྩལ་རྫོགས་ཏེ་འོད་གསལ་འཁོར་ཡུག་གིས་ཏིང་འཛིན་ལ་
དབང་འབྱོར་བའི་རྟགས་སུ་ཉི་ཟླ་ནོར་བུའི་ཏོག་གིས་སྤྲས་པ་སོགས་ཡེ་ཤེས་ཀྱི་
རོལ་པ་འགོག་ཏུ་མེད་པ་ཁོ་ནའོ། དེ་ལྟ་བུའི་མཚོན་དོན་དྲན་པའི་སྒོ་ནས་
འདི་ཉིད་མཇལ་བའི་ཚེ་ལུས་ཀྱི་སྤྱོད་ལམ་གུས་པས་ཐལ་མོ་སྦྱོར། མ་ཎིའམ་
ཡང་ན་ཀར་མཁྱེན་འདོན་ཞིང་ད་ལན་ངས་དབུ་ཞྭ་མཐོང་གྲོལ་རིན་པོ་ཆེ་མཇལ་
བའི་བྱིན་རླབས་ཀྱི་མཐུ་ལ་བརྟེན་ཏེ། རང་དང་འགྲོ་བ་སེམས་ཅན་ཐམས་
ཅད་ཀྱིས་ལུས་ཀྱི་སྒོ་ནས། སྲོག་བཅད་པ། མ་བྱིན་པ་བླངས་པ། སྐུ་་
གཟུགས་བཤིག་ པ་ སོགས། ཐ་ན་དགེ་འདུན་གྱི་ན་བཟའི་ཆ་ཤས་ཙམ་ལ་་
འགོམ་པའི་སྡིག་པ་དང༌། ངག་གི་སྒོ་ནས་རྫུན་སྨྲས་པ། བླ་མ་དམ་པ་ལ་ཁ་
བཏང་བ། མནའ་བསྐྱལ་བ། ཐ་ན་མི་གཅིག་ལ་ཚིག་ངན་པ་ཞིག་སྨྲས་པ་
ཚུན་གྱི་སྡིག་པ་དང༌། ཡིད་ཀྱི་སྒོ་ནས་རང༌རྒྱུ་ལ་སེར་སྣ། གཞན་རྒྱུ་ལ་
འདོད་པ་ཆེ་བ། བླ་མ་དམ་པའི་མཛད་སྤྱོད་དང་དཀོན་མཆོག་གསུམ་ལ་ལོག་
ལྟ་སྐྱེས་པ། ལྷག་པར་ལས་རྒྱུ་འབྲས་ལ་ཡིད་མ་ཆེས་པ། དགྲ་ལ་གནོད་
241



སེམས་སོགས། ཐ་ན་དགེ་བ་བྱས་ན་ཕན་ཡོན་ཨེ་ཡོད་སྙམ་པའི་ཐེ་ཚོམ་ཙམ་
གྱི་སྡིག་སྒྲིབ་ཐམས་ཅད་བྱང་ཞིང། གནས་སྐབས་ཚེ་རིང་བ་དང༌། སྟོབས་
འབྱོར་ཆེ་བ། ནད་མེད་པ། ཅི་བསམ་དོན་རྣམས་འགྲུབ་ཅིང་མཐར་ཐུག་
དཔལ་ཀརྨ་པ་དང་གཉིས་སུ་མེད་པའི་རྒྱལ་བ་འོད་དཔག་མེད་ཀྱི་ཞིང་ཁམས་
བདེ་བ་ཅན་དུ་སྐྱེ་བར་ཤོག་ཅིག་སྙམས་པས་གསོལ་བ་རྩེ་གཅིག་ཏུ་བཏབ་ན།
སྨོན་ལམ་ཇི་ བཏབ་འགྲུབ་ པར་ ཐེ་ཚོམ་མེད་པ་ནི་ཕྲིན་ལས་ཀྱི་མཐུ་ཡིན་ལ།
དེར་མ་ཟད་གུ་རུ་རིན་པོ་ཆེས་ཀྱང་དབུ་ཞྭ་འདི་ཉིད་གང་གིས་མཐོང་བའམ།
ཐོས་པ་ཙམ་གྱིས་ཀྱང་ངན་སོང་གི་སྒོ་འགེགས་ནུས་པར་ཞལ་གྱིས་བཞེས་པ་ཡིན་
པས་སེམས་བསྐྱེད་རྒྱ་མི་ཆུང་བ་བྱེད་པ་གལ་ཆེ་བ་ལགས་སོ། །
ཚེས་བཅུ་བཞིའི་ཉིན་འདུ་ཁང་དང་། རོལ་ཁང༌། འཆམ་གཟིགས་
ཁང་སྟེང་ཤོད་རྣམས་ཀྱི་མཆོད་རྫས་སྤྱན་གཟིགས་རྣམས་ཁུངས་སོ་སོར་བསྡུ་
འཇུག་མཛད་ཐོག་ས་ཟླའི་མཆོད་སྤྲིན་གྱི་མཆོད་རྫས་དང༌། མཆོད་པ་རྣམས་
གྲ་སྒྲིགས་ཀྱང་མཛད་དགོས། །
ཚེས་བཅོ་ལྔའི་ཉིན་ས་ཟླའི་མཆོད་སྤྲིན་ལ་འདུ་ཁང་དུ་སྤྱན་གཟིགས་རྒྱས་
གཤོམས་དང་འབྲེལ་མཆོད་པ་སྣ་ལྔའི་སྟོང་མཆོད་རྒྱས་པ་ལ་དགེ་འདུན་ཚོགས་
མང་ རྣམས་ ནས་ མཆོད་ འབུལ་ ཞབས་ རྟེན་ སོགས་ གསུངས་ དགོས་ པ་ དང་།
རྩེ་ཤོད་ལྷ་ཁང་ཡོངས་རྫོགས་སྒོ་དབྱེའི་ཐོག་མཆོད་སྤྲིན་རྒྱས་གཤོམ་ཞུས་ཏེ་རྒྱལ་
བའི་དབང་པོ་སྟོན་འཁོར་རྣམས་དང་། སྒར་གྱི་ལས་སྣེ་ཆེ་ཆུང་ཐམས་ཅད་
གནས་གཟིགས་དུ་ ཕེབས་ཏེ་ཐུགས་སྨོན་སྙན་ཤལ་དང་རབ་གནས་ སོགས་་་་
མཛད་དགོས།
ས་བཅད་གསུམ་པ། ཧོར་ཟླ་ལྔ་བ་ནས། དྲུག་
པ་བར་གྱི་སྒྲུབ་མཆོད་དང་། དབྱར་གསེང་
ཞོ་སྟོན་སོགས་ཀྱི་སྐོར།
ཧོར་ཟླ་ལྔ་བ། ཧོར་ཟླ་ལྔ་པའི་ཚེས་ཤར་ལ་ཉི་མ་བྱང་བགྲོད་མཐར་ཐུག་པའི་
242



སྐབས་སུ་ཆོས་དབྱིངས་ཕོ་བྲང་དུ་བླ་མ་ནོར་ལྷའི་གཡང་སྐྱབས། ཞལ་རས་ལྷ་
ཁང་ནང་ལྷ་མོ་དཔལ་གྱི་གཡང་སྐྱབས། སྟེང་མགོན་ཁང་ལ་མགོན་པོའི་
གཡང་སྐྱབས་བཅས་ཆོག་གྲྭ་ཁག་གསུམ་ལ་དབུ་བཞུགས་དང་རྔ་རོལ་དུང་རྒྱ་ཁ་
འབུད་ཆ་ཚང་ཐོག་གཡང་གྲུབ་ཉིན་བདུན་རེ་མཛད་དགོས།
དེ་རྗེས། ཚེས་བཅུ་དྲུག་ནས་འདུ་ཁང་དུ་དཔལ་འཁོར་ལོ་བདེ་མཆོག་
གི་ཆོ་གའི་ སྟ་གོན་དང་། ས་ཆོག དངོས་ གཞི་དང༌། གཏང་ རགས།
རྒྱས་པའི་སྦྱིན་བསྲེག་བཅས་ལ་ཉིན་བདུན། ཚེས་ཉེར་གཉིས་ནས་དབྱར་ཉི་
བཟློག་ལ་གྲོ་ལོད་ཡས་ཟོར་སྲིད་གསུམ་རླག་བྱེད་ཚད་མ་གཏང་རགས་གཏོར་
བཟློག་དང་བཅས་པ་ཉིན་དགུ། ཉེར་གཉིས་ནས་གཞལ་ཡས་ཁང་དུ་དབུ་
བཞུགས་བླ་ཆེན་གྱི་དབུས་ཆོག་གྲྭ་ཆ་ཚང་ནས་བདུད་འདུལ་དྲག་མོའི་གཏོར་
བཟློག་ཉིན་བདུན། མགོན་ཁང་ཆེན་མོའི་ནང་དུ་ཚོགས་ མང་ནས་མགོན་
པོའི་འཕྲིན་ལས་རྒྱས་པ་མི་ནུབ་བསྟན་རྒྱས་ཉིན་གསུམ། དེ་རྗེས། སྤྱན་
རས་གཟིགས་རྒྱལ་ བ་ རྒྱ་ མཚོའི་ སྒྲུབ་མཆོད་ཀྱི་དཀྱིལ་འཁོར་རྡུལ་ཚོན་དང་།
མཆོད་བཞེངས། སྟ་གོན། ས་ཆོག དངོས་གཞི། དཀྱིལ་འཁོར་ཆུར་
གཤེགས་ཀྱི་སེར་སྦྲེང་བཅས་ལ་ཉིན་དགུ
ཧོར་ཟླ་དྲུག་པ། དེ་ནས། དབྱར་གསེང་ཞེས་པའི་གྲྭ་མང་གི་དབྱར་སྟོན་
ཉིན་གཅིག་ལ་ཚོགས་མང་ནས་སྒར་བསངས་རྒྱས་པ་ཡིད་བཞིན་དབང་རྒྱས་
ཉིན་ཚོགས་ཐོག་ཞབས་རྟེན་གསོལ་འདེབས་དང༌། བཀྲ་ཤིས་སྨོན་ཚིག་་་་༌་
བཅས་ཀྱིས་མཐའ་བསྡུས་ཏེ་དབྱར་ཁའི་སྒྲུབ་མཆོད་སོགས་གསོལ་ཚོགས་འཆར་
ཅན་ཆེ་ཁག་རྣམས་ཀྱི་མཇུག་འགྲིལ། །
དེ་ནས་ སྒར་ཆེན་གྱི་གླིང་ག་གོང་དང༌། སྤྲོ་ཁང་དར་རྒྱས་ཆོས་ གླིང་
གཉིས་གང་རུང་དུ་དབྱར་གསེང་སྤྲོ་སྐྱིད་ཀྱི་གྲ་སྒྲིགས་མཛད་དགོས་པར་་་་་
བཞུགས་གླིང་གོང་དུ་ཐུགས་བརྟན་འཁེལ་ཚེ་བཞུགས་གླིང་དབུས་ཀྱི་སྡིང་ཆའི་
243



སྟེང་དུ་ཞལ་ཤར་གཟིགས་ཀྱི་རྒྱལ་བའི་དབང་པོའི་གཟིམ་ཆུང་རྒྱ་ཁང་སྤངས་
གཅལ་ ཅན་ཕྱོགས་བཞིར་ཤེལ་ གླིང་བྱས་པ། རྒྱ་ཁྱོན་ཀ་ གཉིས་ཙམ་དང་།
སྦུགས་ཏུ་གཟིམ་སྦུག་ཆུང་ངུ་། མདོར། བར་འགག་ལྕམ་གང་ཙམ་བཅས་
ལ་ཞལ་ཤེལ། ས་ཡོལ་གནམ་ཡོལ་དང་ཞལ་གསང་གི་མཐའ་འཁོར་དུ་སྤྱན་
གཟིགས་མེ་ཏོག་སྣ་ཚོགས་སྒྲིགས་སའི་སྟག་ཁྲ་འཁོར་ཡུག་དང༌། བཅས་པར་
ཤར་ལྷོ་ནུབ་བྱང་སྟེང་འོག་སོ་སོར་ཁ་བྱང་ཨང་གྲངས་ལྟར་ལྷུ་སྒྲིགས་བྱེད་དགོས་
པ་དང་མདོ་རས་སེར་པོའི་ཆུ་ཁེབས་འཁོར་ཡུག ནང་དུ་གཟིམ་ཆུང་གི་སྒྲིག་
ཆས་བཞུགས་གདན་གསོལ་ལྕོག་སོགས་ཆ་ཚང་སྒྲིགས་གཤོམས་དང་། རྒྱུ་་
ཁང་གི་སྐུ་རྒྱབ་ཏུ་གསོལ་གཟིམ་ཁང་དང༌། མགྲོན་གཉེར་ཁང་གི་དབུ་གུར།
དེའི་རྒྱབ་ཏུ་མགོན་བསྐང་པའི་དབུ་གུར། སྐུ་ གཞོགས་ གཡོན་ཕྱོགས་སུ་་་
ཕྱོགས་ནས་ཕེབས་པའི་སྐུ་མགྲོན་བླ་སྤྲུལ་ཆེ་ཁག་དང་དཔོན་རིགས་མི་སྣ་རྣམས་
ཀྱི་དབུ་གུར་དང་། དེའི་མདུན་དུ་ཞལ་ལྷོར་གཟིགས་ཀྱི་ཕྱག་ཁང་གི་དབུ་གུར་
དཀར་ཕིབས་གཟུགས། དེའི་རྒྱབ་ཏུ་གཉེར་གུར་དང་། གསོལ་ཐབ་ཆེན་
མོའི་ཐབ་གུར་དང་། རྒྱ་ཟས་ཁང་། ཁྲུལ་ཁང་སོགས་དང༌། སྐུ་གཞོགས་
གཡས་སུ་གྲྭ་མང་གི་ཚོགས་གུར་ཆེན་མོ་རྫོད་གོས་ཚལ་ཁའི་ནང་ཤ་ཅན་ཀ་བ་
བཅོ་བརྒྱད་ཀྱི་རྒྱ་ཁྱོན་ལ་འགོ་སྣམ་གྱི་རྫོགས་པར་དང༌། ནོར་འཛིན་པ་ཏྲ་
སོགས་སྦ་ལྟེ་རྒྱན་སྤྲོས་ངོ་མཚར་ལྡན་པ་ལ་ཡོལ་འཁོར་དང༌། དབུས་སུ་གསེར་
ཟངས་ཀྱི་གཉྫི་ར། གཡས་གཡོན་དུ་གསེར་ཟངས་ཀྱི་ཆུ་སྲིན་ལྟག་སྤྲོད་ཅན།
སྟེང་དུ་ནམ་མཁའ་ལྡིང་བཅས་ཀྱི་ནང་བཞུགས་ཁྲི་ཆེན་མོ་དང་། ཀ་བ་རེར་
ཀ་འཕན་སོགས་མཆོད་རྫས་ལེགས་པ་ཆ་ཚང་དང༌། ཚོགས་གདན་གཟབ་
བཞེས་བཅས་ཆ་ཚང་། དེའི་རྒྱུབ་གྲྭ་མང་གི་སྤྱི་གཉེར་ཁང་དང༌། རུང་ཁང་
ཆེན་མོའི་སྦྲ་གུར་བཅས་དང་། ཤར་ཕྱོགས་སུ་ལྷ་མོ་བའི་གཉེར་གུར་དང་།
འཁྲབ་ གུར། ལྷ་ མོ་ བ་ སྡོད་གུར་ སོགས་ ཁྱོན་དབུ་གུར་ སུམ་ ཅུ་ སྐོར་དང་།
244



ལས་བྱེད་དང་ཞོལ་སྡོད་འགའ་ཞིག་གི་སྒེར་གུར་དང་། ལྷ་སའི་ཁྲོམ་པ་བཅས་
ཀྱི་གུར་ལྕགས་རིའི་ཕྱི་ནང་གང་སར་གང་དགའ་གང་སྐྱིད་ཀྱིས་ཕུབས་ནས་ཡོད།
དབུས་ཀྱི་དོ་རའི་སྟེང་དུ་ནམ་མཁའ་ལྡིང་ཤིན་ཏུ་ཆེ་བ་བཅས་སྒྲིགས་གཤོམ་གྱིས་
གྲ་སྒྲིགས་རྣམས་ལེགས་པར་གྲུབ་རྗེས་རྒྱལ་བའི་དབང་པོ་མཆོག་དང་། སྐུ་
བཅར་བླ་ཆེན་ཁག གསོལ་གཟིམ་མགྲོན་མཆོད། ཡབ་གཞིས་ཀྱི་སྐུ་ངོ་་
རྣམས་བཅས་ཆིབས་ཧྲགས་སྟབས་བསྡུས་ཀྱི་ཐོག་ནས་བཞུགས་གླིང་དུ་ཆིབས་
སྒྱུར་མཛད་ཐོག་བཞུགས་གླིང་མ་གྲོལ་གྱི་བར་དུ་གླིང་ཁར་བཞུགས་ཞག་བཅས་
གནང་དགོས་ཤིང༌། སྐབས་དེར་སེར་སྐྱ་ཡོངས་ནས་རྒྱལ་བའི་འཁྲུངས་ལྷའི་
སྐུ་མཁར་དུ་བསངས་མཆོད་ཀྱི་དུད་སྤྲིན་འཁྲིགས་ཤིང་ལྷ་རྒྱལ་སྨོན་ལམ་གྱི་སྒྲ་
ཟམ་མི་ཆད་པ་དང་འབྲེལ་རང་ཁོངས་སྣ་མཁར་བའི་ལྷ་མོ་དང་། ཤངས་པ་
རི་བོ་ཆེ་པ། གཅུང་རི་བོ་ཆེ་པ། རྒྱང་མཁར་བ། སྙེ་མོ་ཆུ་ཤར། སྐྱོར་
ལུང་ལྷ་མོ་བ་སོགས་ལོ་ལྟར་འཆར་ཅན་གྱིས་ལྷ་མོའི་རྒྱལ་རབས་སོ་སོའི་འཆར་
ཕུལ་ལྟར་གྱི་གཟིགས་ཕུད་ཉིན་བཅུ་སྐོར་འབུལ་བཞེས་ཐོག་ཚོགས་པ་སོ་སོར་
སྒར་ཆེན་ཕྱག་དེབ་ཆེན་མོར་གསལ་བའི་ གནང་སྦྱིན་དང་། གཟིམ་ཆུང་་་་
གསོལ་རས་སོགས་བླ་གྲྭ་ཁག་སོ་སོ་དང་སྐུ་མགྲོན་བླ་དཔོན། ཞབས་འབྲིང་
སེར་སྐྱ་ངོ་རེ་བཞིན་ནས་འབྲུ་དངུལ། ཇ་མར། གྱོན་རྒྱན། གྲི་མེ་མདའ།
རྟ་ནོར་ལུག་ གསུམ་ སོགས་དོ་ལྟང་དང་དཀར་ཐུམ་རྣམས་དོ་རར་བསྟར་་་་་
བསྒྲིགས་ཀྱིས་ཁག་སོ་སོར་ཤིན་ཏུ་དཔང་མཐོ་བ་གནང་སྲོལ་བཅས་སྒར་ཆེན་བླ་
གྲྭ་རྣམས་ཀྱི་དབྱར་གསེང་སྤྲོ་སྐྱིད་ཀྱི་མཛད་སྒོ་ཉིན་བཅུ་སྐོར་རིང་རྒྱལ་དབང་
སྟོན་འཁོར་གྱིས་གཙོས་པའི་བླ་བྲང་གི་ལས་སྣེ་རྣམས་དང༌། སྐུ་མགྲོན་ཁག
དབུ་ཆོས་ལས་སྣེས་གཙོས་པའི་གྲྭ་མང་ཡོངས་རྫོགས་བཅས་ལ་ཕྱག་ཁང་དང་།
སྤྱི་གཉེར་ཁག་གཉིས་ནས་གསོལ་ཇ་བཞེས་འབྲས། གསོལ་ཞོ། བཞིས་ཐུག་
རྒྱ་ཐུག་དང་། མན་ཆིའི། བཞེས་ཚལ། ཞལ་ཏོག་སོགས་གཟབ་རྒྱས་་
245



གཤམས་ནས་དབྱར་གསེང་ཞོ་སྟོན་གྱི་མཛད་སྒོ་གྲུབ་པ་དང་སྟོན་འཁོར་ཆིབས་
བསྒྱུར་གྱིས་བཞུགས་སྒར་རྣམས་ཁུངས་སོ་སོ་ནས་རིམ་གྱིས་བསྡུ་དགོས།
ཡང་དབྱར་གསེང་གི་མཛད་སྒོ་བཞུགས་གླིང་འོག་ཏུ་གནང་རྒྱུའི་ཐུགས་
གཏན་འཁེལ་ཚེ་སྤྲོ་ཁང་དར་རྒྱས་ཆོས་གླིང་གི་ཕོ་བྲང་དུ་རྒྱལ་བའི་དབང་པོ་སྐུ་
འཁོར་རྣམས་ཚེས་བཅུའི་སྒྲུབ་མཆོད་གྲུབ་རྗེས་སུ་སྤྲོ་ཁང་དུ་དབྱར་ཁའི་ཆིབས་
བསྒྱུར་རྒྱས་པ་མཛད་དེ་བཞུགས་མུས་ཐོག་བླ་བྲང་གི་གཉེར་ཕྱག་ལས་སྣེ་ཆེ་ཁག
ཕྱོགས་ནས་ཕེབས་པའི་བླ་སྤྲུལ་དཔོན་རིགས་ཇི་ཡོད་བཅས་ཕོ་བྲང་རྩེ་ཤོད་ཀྱི་
གཟིམ་ཆུང་ཁུངས་སོ་སོར་བཞུགས་ཆོག་ཡིན་པ་ཕུད་གྲྭ་མང་རྣམས་ཀྱི་ཚོགས་
གུར་ཆེན་མོ་དང༌། སྤྱི་གཉེར་ཁང༌། རུང་ཁང་ཆེན་མོའི་སྦྲ་གུར། གཞན་
ཡང་ལྷ་མོའི་གཉེར་གུར་དང་འཁྲབ་གུར། དོ་རའི་སྟེང་དུ་ནམ་མཁའ་ལྡིང་
སོགས་གསར་དུ་སྒྲོན་ནས་རང་ཁོངས་སྣ་དཀར་བས་གཙོས་གོང་གསལ་ལྷ་མོའི་
ཚོགས་པ་ཁག་རྣམས་ཀྱིས་རིམ་ པ་ལྟར་ལྷ་མོའི་རྒྱལ་རབས་ ཁག་འཁྲབ་སྟོན་་
གཟིགས་འབུལ་ཞུས་ཏེ་གནང་སྦྱིན་སོགས་སྒར་ཆེན་གྱི་དེབ་གསལ་ལྟར་གསོལ་
རས་ བསྩལ་ ཏེ། དབྱར་ སྟོན་ སྤྲོ་ སྐྱིད་ འཆར་ ཅན་ ཉིན་ བདུན་ རེ་ དང་།
སྐབས་རེ་འཕར་མའང་ཉིན་རེ་གཉིས་གནང་སྲོལ་བཅས། དེ་ནས་དབྱར་
གསེང་གི་མཛད་སྒོ་མཇུག་བསྡུས།
དབྱར་གསེང་གྲུབ་པ་དང་། ཞིང་འབྲོག་མི་སེར་ཁུལ་དུ་འཁོར་ཞག་ཏུ་
ཕེབས་མཁན་དགེ་འདུན་རྣམས་དགེ་བསྐོས་ཀྱི་མདུན་ནས་དགོངས་འཛིན་ཞུས་
ཏེ་རང་རང་འཁོར་ཞིག་ཏུ་ཕེབས་ཆོག་པ་དང་། སྐུ་མདུན་པ་དང༌། དབུ་
ཆོས་ལས་སྣེ་དཀོན་གཉེར་ཆེ་ཁག མགོན་བསྐང་པ་སོགས་རང་རང་གི་ཁྱིམ་
དུ་གནས་ཚུལ་དམིགས་བསལ་ཅན་གྱིས་དགོངས་ཞུ་ཞུ་དགོས་རིགས་དགེ་་་་
བསྐོས་ནས་དུས་བཀག་དགོངས་འཛིན་ཞུས་ཏེ་ཕེབས་ཆོག་པ་ལས། དེ་མིན་
གདན་ས་ རང་དུ་ གཞི་བཞུགས་མཛད་རྒྱུ་ལས། རང་བཞིན་གང་བྱུང་དུ་་་
246



ཕེབས་མི་ཆོག
དེ་ནས་དབུ་ཆོས་རྣམས་དབྱར་དགུན་དགོན་པར་བཅའ་བཞུགས་མཛད་
རྒྱུ་ལས་དབྱར་གསེང་གྲོལ་ཏེ་དགེ་འདུན་བྱིངས་དང་འདྲ་བར་སོ་སོའི་ཡུལ་དུ་
འཁོར་ཞག་སོགས་ལ་ཕེབས་མ་ཆོག་ སྟབས། སྐྱབས་མགོན་སྐུ་ཕྲེང་བཅོ་ལྔ་
པའི་སྐུ་དུས་སུ་སྣ་མཁར་གཞིས་སྡོད་དང་། བླ་བྲང་གི་མཛོད་པ་གཅིག་ལྕོག་
གི་ལས་འཁུར་མཛད་པོ་ཕྱག་མཛོད་འཕྲིན་ལས་རྣམ་རྒྱལ་དེ་ཉིད་ཀྱིས་དབུ་ཆོས་
རྣམས་ལ་དམིགས་བསལ་གཟིགས་བསྐྱངས་ཀྱིས། ཕྱོགས་གཅིག་ནས་དབུ་
ཆོས་རྣམས་ཀྱི་སྐྱོ་དུབ་སེལ་ཕྱིར་དབྱར་ཁའི་སྐྱོ་གསེང་དང་། ཕྱོགས་གཅིག་
ནས་སྣ་ཁར་གཞིས་འབངས་རྣམས་ཀྱི་མི་ནད་ཕྱུགས་ནད་ཞི་བ་དང༌། ལོ་
ལེགས་འབྱུང་ཕྱིར་ལོ་ཏོག་སྐུ་རིམ་བཅས་ལ་དམིགས་སྣ་མཁར་དབྱར་གསེང་
ཞེས་པ་གསར་འཛུགས་ཀྱིས་སྣ་མཁར་གཞིས་ཀྱི་མགོན་བླ་ནས་དབུ་བཞུགས་
ཀྱིས། དགོན་པ་ནས་རྡོ་རྗེ་སློབ་དཔོན་དང་དབུ་ཁྲི་པ་བཞི། ཆོས་ཁྲིམས་པ
(དགེ་བསྐོས) རྔ་རོལ་དུང་རྒྱ་ཁ་འབུད་ཆ་ཚང་བཅས་ཆོག་གྲྭ་རྣམས་ལ་ཆིབས་
བསུ་བཏང་སྟེ་གདན་ཞུས་ ཐོག་སྣ་མཁར་གཞིས་ཀྱི་མགོན་ཁང་དྲེག་པ་ཟིལ་་
གནོན་དུ་ཚོགས་བཞུགས་ཀྱིས་སྒར་བསངས་རྒྱས་པ་དང་། མ་མགོན་གྱི་་་
བསྐང་འཕྲིན། ཞི་བའི་སྦྱིན་བསྲེག ཕུན་རབ་ཆོ་ག་སོགས་སྐུ་རིམ་ཉིན་
བདུན་གཅིག་རིང་། གསོལ་བ་ཞབས་ཏོག་སྐུ་ཡོན་སོགས་བསྙེན་བཀུར་་་་་
རྣམས་ སྣ་ མཁར་ གཞིས་ རང་ ནས་ སྒེར་ འདོན་ གྱི་སྲི་ཞུ་ མཛད་ འདུག་ ཀྱང་།
ཕྱིས་གསོལ་བ་ཞབས་ཏོག་སྐུ་ཡོན་བཅས་ཀྱི་རྒྱུ་འགྲོ་ཕྱེད་ཆ་བླ་བྲང་གཞུང་ནས་
གཏོང་སྒོ་ཞུ་རྒྱུ་བསྩལ་འདུག་པ་དང་། ཕྱེད་ཆ་མི་སེར་རྣམས་ཀྱིས་ལོ་ཏོག་
དང་སྐུ་རིམ་ཞབས་བརྟན་ལ་སྨན་ཕྱིར་སྣ་མཁར་མི་སེར་རྣམས་ཀྱི་སྤྱི་གཉེར་སྦྲེལ་
པོ་རེས་འཁོར་ནས་འགན་འཁུར་གྱིས་ཕྱི་ནང་ཁྲལ་པ་ཐེམ་དུས་ཡོངས་རྫོགས་
ཀྱིས་ཆེ་འབྱོར་ཆུང་འབྱོར་གྱིས་བསྡུ་བྱ་བྱས་པའི་ཐོག་ནས་སྤྱི་རིམ་བསྙེན་བཀུར་
247



གྱི་ཆེད་དུ་འབུལ་ལམ་ཞུ་སྲོལ་ཐོག་དབྱར་གསེང་སྐུ་རིམ་རྣམས་གྲུབ་རྗེས་ཉིན་
གཅིག་ལྷ་ལུང་ཆུ་ཁར་ཆབས་ཞུགས་སོགས་ནིའུ་གསིང་གི་སྟེང་དུ་ལྷོད་བཞུགས་
གུང་གསེང་ཐོག་ཕྱི་ཉིན་ཆིབས་བསྐྱེལ་དང་། གསོལ་ཚ་བཅས་དགོན་དུ་་་
གདན་ཞུ་ཞུ་དགོས། །
གསུམ་པ། དབྱར་གསེང་གྲུབ་རྗེས་དགེ་འདུན་གཞི་བཞུགས་རྣམས་
ཀྱིས་སྒྲུབ་མཆོད་ཚོགས་བཞུགས་མཛད་དགོས་གྲས། ཧོར་ཟླ་བདུན་པའི་ཚེས་
ཉི་ ཤུ་བདུན་ ཉིན་ ཐུགས་ རྗེ་ གསང་ འདུས་ ཀྱི་ སྒྲུབ་ མཆོད་ ཉིན་ བདུན་ དང༌།
ཧོར་ཟླ་བརྒྱད་པའི་ནང་། རྒྱལ་མཆོག་བཅུ་དྲུག་པ་ཆེན་པོའི་སྐུ་ཕྱའི་ཞབས་
བརྟན་ཁག་དང་། བླ་བསླུ་རྒྱས་པ་བཅས་ལ་ཉིན་བརྒྱད། ཧོར་ཟླ་དགུ་པའི་
ཟླ་མཇུག་ཏུ་གྲོ་ལོད་མགོན་ཁང་དུ་གཏེར་བཏོན་ཡོང་གེ་མི་འགྱུར་རྡོ་རྗེའི་གཏེར་
བྱུང་གི་གྲོ་ལོད་སྒྲུབ་ཞག་དང༌། གཏང་རགས་ཚོགས་བརྒྱ་བསྡོམས་ཉིན་དགུ་
བཅས་སྒར་ཆེན་ གཞུང་གི་ལོ་འཁོར་སྒྲུབ་མཆོད་ཁག་དང་འབྲེལ་བའི་ལས་་་་
མཐའི་གར་འཆམས་དང་གོས་སྐུ་ཞལ་འབྱེད། དབུ་ཞྭ་བཀའ་དབང་སོགས་
ཆོས་ལུགས་མཛད་ཆེན་འཆར་ཅན་རྣམས་ཟླ་བ་ངོ་རེ་བཞིན་ནག་པོ་འགྲོ་ཤེས་སུ་
བཀོད་པ་དེ་ཙམ་དང༌། སྐབས་རེ་བསྟན་པ་སྤྱི་བགེགས་ཀྱིས་ནད་མུག་་་་་
འཁྲུགས་རྩོད་སོགས་ཚབས་ཆེ་བྱུང་ན་གཞུང་སའི་མི་སྣ་དང་བཀའ་རྒྱ་གང་རུང་
ཐོག་ནས་སྐབས་དོན་ཞབས་བརྟན་རྣམས་ཀྱི་དཔྱད་ཁྲ་དང་མཆོད་སྙན་དོད་
བསྒྲིལ་གྱི་དངུལ་འབབ་བསྩལ་བར་གནད་སྨིན་འབད་བསྒྲུབས་ཀྱིས་བསྒྲུབས་ཐོ་
སྙན་ཞུའང་ས་རྫོང་བརྒྱུད་རྩེ་ཡིག་ཚང་ལས་ཁུངས་སམ། ཞབས་བརྟན་ལས་
ཁུངས་ སོགས་ལ་འབུལ་དགོས་ པའི་ཁར་མ་མོའི་ཞབས་རིམ་ཁག་ཀྱང་སྒྲུབ་་་
དགོས་པ་བཅས་དགེ་འདུན་རྣམས་ གསོལ་ཚོགས་རྒྱུན་ཆད་མེད་པ་དེ་ལྟར་་་་
ལགས་སོ། །
248



ས་བཅད་བཞི་བ། གཞིས་པ་གྲྭ་ཚང་གི་ལོ་འཁོར་
སྒྲུབ་མཆོད་དང་གར་འཆམ་སོགས་ཀྱི་སྐོར། །
གཞིས་པ་གྲྭ་ཚང་གི་ལོ་འཁོར་སྒྲུབ་མཆོད་ཁག་དང་། གར་འཆམ་སྐོར་
ནི། ཧོར་ཟླ་10ཚེས་15ཉིན་ནས་གཏོར་གཞི་ཞེས་པ་ཉིན་གསུམ་དང་། དེ་
རྗེས་འོད་དཔག་གི་ཆོ་ག་ཟླ་བ་གཅིག་ཙམ་མུ་མཐུད་དེ་འཚོགས་རྗེས། ཧོར་ཟླ་
11པའི་ནང་གྲྭ་ཚང་དགུ་གཏོར་ཞེས་པ་མ་མགོན་གྱི་བསྐང་བ་སོགས་སྒྲུབ་ཞག་
ཉིན་དགུ་འཚོགས་པ་དང་འབྲེལ་ཚེས་ཉེར་དགུའི་གཞོགས་པ་དབུ་མཛད་་་་
བརྒྱད་སྒྲིགས་དང་། གསེར་རྔ་གསུམ་བཅུ་སྐོར། སྤོས་ཕོར་བརྒྱུད་བསྒྲིགས།
དུང་རྒྱ་བཞི་བསྒྲིགས་རེ་འཕྱར་དར་ཉི་ ཤུ་སྐོར་སོགས་སེར་སྦྲེང་རྒྱས་པ་དང་
(འདིར་དབུ་མཛད་ཀྱིས་རོལ་མོ་རྟ་རྨིག་མ་ཞེས་གྲགས་པ་ཅན་ཤིན་ཏུ་ཆེ་བ་དེ་
དཀྲོལ་དགོས། གྲྭ་ཚང་ནས་སྒར་གཞུང་གི་བླ་གཡེལ་བར་དུ་རོལ་གཡོག་གིས་
གདན་དྲངས་ཏེ་བླ་གཡེལ་གོང་གི་ས་ཁྲེ་སེར་པོའི་ཟུར་ནས་དབུ་མཛད་ཀྱི་ཕྱག་
ཏུ་འབུལ་དགོས་)དེ་ནས་ཉིན་མོ་སྐར་གཞུང་གི་འཆམ་རར་རྒྱལ་དབང་ཀརྨ་པ་
སྐུ་ཕྲེང་དྲུག་པ་མཐོང་བ་དོན་ལྡན་ཡུམ་གྱི་ལྷུམས་སུ་བཞུགས་པ་ནས་ཟུང་སྐུ་
བལྟམས་པའི་བར་གྱི་འཁྲུངས་རབས་མཛད་པ་ཆ་ཚང་བ་རྣམས་རྣམ་གྲངས་
ལེའུ་བཅོ་ལྔར་བསྡུས་ཏེ་ཞྭ་ནག་བཞི་བཅུ་སྐོར་གྱིས་རྔ་འཆམ་ཉིན་འཁྱོངས་ཤིག་
གནང་དགོས་ལ་རྡོ་རྗེ་གར་འཆམ་པ་རྣམས་ལ་གཞིས་ གྲྭ་རང་ནས་གསོལ་ཇ་
ཐེངས་བཞི་དང་། ༼འབྲས་སིལ་བཅས་རྡོ་རའི་ནང་དུ་བཞུགས་གདན་གཏིང་
ནས་གྲལ་བྱས་བཞུགས་ཏེ་བཞེས་དགོས་པ་ལས། ཆབ་གསེང་སོགས་ཀྱི་ཆེད་
དུ་དེ་ཉིན་རྡོ་རའི་ཕྱིར་གཅིག་ཀྱང་ཕེབས་མི་ཆོག འཁྲུངས་རབས་རྣམ་་་་
གྲངས་བཅོ་ལྔའི་རྒུར་རྒྱུག་ཅེས་པའི་སརྒ་དེར་ཞྭ་ནག་དབུ་མཛད་ཀྱིས་རྗེ་མཐོང་
བ་དོན་ལྡན་ཉིད་ཀྱི་ཕྱག་སིལ་སྔོན་རྗེའི་སྐུ་པང་དུ་ཕྱག་སིལ་བཟུང་ནས་བཞུགས་
249



སྐབས་གཟིམ་ཁྱི་ཧོ་པ་ཞིག་སྐུ་པང་དུ་འཛུལ་ནས་སྡེར་རྗེས་བཞག་པ་བཀྲ་ལམ་
མེར་མཇལ་རྒྱུ་ཡོད་པ་དེ་བྱིན་རླབས་རྟེན་འབྲེལ་གྱི་ཆེད་དུ་ཐོས་གྲོལ་མར་དཀྲོལ་
དགོས་པ་བཅས་དེ་ཉིན་གྲྭ་ཚང་གི་རོལ་མོ་བྱིན་རླབས་དང་སྙན་གྲགས་ལྡན་པ་
རྣམས་ཕྱི་འདོན་མཛད་ནས་དཀྲོལ་དགོས་ལ་འཁྲུངས་ རབས་ལེའུ་རྣམས་ཀྱི་
གར་འཆམས་གྲུབ་རྗེས། དགོང་དྲོ་སེར་སྦྲེང་རྒྱས་པ་བཅས་གྲྭ་ཚང་གི་སྲུང་མ་
མ་མགོན་མགར་གསུམ་ཞི་བའི་ཆ་ལུགས་ཅན་སྐུ་སོགས་ཐོག་བརྩེགས་ཕྱེད་
གཉིས་ཙམ་རེ་ཡོད་པ་རྣམས་ཞབས་ཐང་གིས་བླ་གཡེར་མཐིལ་དུ་སྤྱན་འདྲེན་
གྱིས་སྒར་བླ་བྲང་ཁོངས་ཀྱི་བླ་གྲྭ་ཁག ( མཆོད་གོང་བླ་བྲང་དང་། གྲྭ་ཟུར་
གཉིས་སོགས)སོ་སོ་ནས་སྙན་ཤལ་དང་གསེར་སྐྱེམས་འཕྲིན་བཅོལ་མཛད་དེ།
མདོས་ཆེན་དང་། ཐ དྲག་ཞལ་གྱི་གཏོར་མ་བཅས་གཏོར་རར་གདན་དྲངས་
ནས་གཏོར་རྒྱག་མཛད། དེ་རྗེས་གཏོར་བྲོ་བརྡུངས་ནས་རྒྱལ་དབྱངས་དང་
བཅས་གྲྭ་ཚང་དགུ་གཏོར་གྱི་ཆོ་ག་རྣམས་མཇུག་བསྡུ་མཛད། སང་ཚེས་་་
30ཉིན་གཏང་རགས་གསོལ་ཚོགས་ཉིན་གཅིག་འཚོགས་དགོས་པ་དང༌། དེ་
ནས་ཀུན་རིག་གི་ཆོ་ག་བདུན་གཅིག མཆོད་བརྗོད་ཉིན་བདུན་གཅིག་བཅས་
གྲུབ་རྗེས། ཧོར་ཟླ་12པའི་ནང་ཆོས་ གླིང་རྩ་གསུམ་དྲིལ་བསྒྲུབ་ཀྱི་ཚེ་ཆོག་
ཉིན་བདུན། དེ་མཇུག་སྣ་མཁར་གཞིས་ཀྱི་མགོན་ཁང་དུ་གྲྭ་ཚང་གི་དབུ་་
མཛད་དང་མཆོད་གཡོག གྲྭ་མང་བཅས་ཕེབས་ནས་དབུ་གཞུགས་སྣ་མཁར་
མགོན་བླས་མཛད་དེ་དགུ་གཏོར་ཉིན་བདུན་བསྒྲུབ་ཞག་དང་གཏོར་རྒྱག་་་་
བཅས་གྲུབ་ནས་ཡར་ཕེབས། སྒར་ཆེན་འདུ་ཁང་ཆེན་མོར་དགུ་གཏོར་གྱི་
འཆམ་སྐུ་མ་མགོན་མགར་གསུམ་སོགས་ སྒྲིག་གཤམས་ཞུས་ཏེ་མཛོད་ནག་་་་
མགོན་ཁང་དུ་མགོན་འཕྲིན་རྒྱས་པ་ཉིན་བདུན། ཧོར་ཟླ་1པོའི་ནང་རྗེ་བཅུ་
བཞི་པ་ཐེག་མཆོག་རྡོ་རྗེའི་སྐུ་མཆོད་བླ་མ་མཆོད་པ་ཉིན་བདུན། ཕག་མོའི་ཆོ་
ག་ཉིན་བདུན། ཧོར་ཟླ་3པའི་ནང་ལ་ཀརྨ་གླིང་པའི་ཞི་ཁྲོ་ཉིན་བདུན། དེ་
250



ནས་རྗེ་བཅོ་ལྔ་མཁའ་ཁྱབ་རྡོ་རྗེའི་སྐུ་མཆོད་བླ་མ་མཆོད་པ་ཉིན་བདུན། ཚེས་
15ཉིན་ དཔལ་ ལྡན་ དུས་ འཁོར་ གསུངས་ པའི་ དུས་ ཆེན་ དུ་ ཐུབ་ པ་ དང་།
མཆོག་ཟུང་རྣམ་པ་གཉིས་ཀྱི་སྐུ་སོབས་ཐོག་ཚད་ལྷག་ཙམ་དང་འཁོར་ཚངས་པ་
དང་རྒྱ་སྦྱིན། ཕྱོགས་སྐྱོང་བཞི་དང་སེར་སྦྲེང་ཆ་ཚང་དང་བཅས་པས་ཐུབ་
པའི་དབང་པོ་སྔོན་གྲོང་ཁྱེར་དུ་བསོད་སྙོམས་ཀྱི་ཕྱིར་གཤེགས་པའི་མཛད་པ་
བསྟན་པའི་ཚུལ་དུ་ཐུབ་དབང་འཁོར་བཅས་སྒར་ཆེན་གྱི་ཕོ་བྲང་གི་ཞབས་སྐོར་
དུ་བྱོན་པ་ལ། གནས་ནང་དཔའ་པོའི་གཟིམ་ཤག་བདེ་ཆེན་ཕོ་བྲང་དང༌།
མཆོད་ཁང་གོང་གི་རྡོ་གཅལ་དང་། སྒར་ཆེན་གྱི་བླ་གཡེར་མཐིལ་སོ་སོར་
མཆོད་པ་སྣ་ལྔ་གཤམས་ཏེ་སྙན་དར་སྒྲོན་དགོས་པ་དང་། གྲྭ་ཚང་གི་བླ་གྲྭ་
ནས་ཐུབ་བསྟོད་དང་སྨོན་ལམ། གནས་བརྟན་ཕྱག་མཆོད་ སོགས་མཆོད་་་
འབུལ་རྒྱས་པ་དང༌། མཆོད་བརྗོད་ ཤིས་བརྗོད་སོགས་ཟབ་རྒྱས་གསུངས་་
རྗེས་སླར་གྲྭ་ཚང་དུ་ཕྱིར་གཤེགས་པ་ལ་སྨོན་ལམ་ཕྱག་བསྐོར་ཞེས་པའི་དུས་ཆེན་
དུ་གྲགས་པ་ཉིན་གཅིག་ ཧོར་ཟླ་4པའི་ནང་མ་མགོན་མགར་གསུམ་གྱི་བསྐང་
གསོ་ཉིན་བདུན་འཚོགས་རྗེས་སྒར་ གཞུང་གི་དབྱར་འཆམ་ཚེས་བཅུའི་སྒྲུབ་
མཆོད་དབུ་ཚུགས་པ་ནས་བཟུང་དགེ་འདུན་རྣམས་སྒར་བླ་བྲང་མ་མོའི་འདུ་
ཁང་དུ་སེར་ཚོགས་སུ་ཞུགས་དགོས། ཧོར་ཟླ་5པའི་ནང་དཔལ་དུས་ཀྱི་་་
འཁོར་ལོའི་སྒྲུབ་མཆོད་ཉིན་བདུན། ཧོར་ཟླ་5ཚེས་15ཉིན་སྒར་བསངས་་
རྒྱས་པ་ཚོགས་ཡོངས་ནས་གསུངས་རྗེས་ཚེས་ 16ནས་ དབྱར་ གསེང་ལ་ ཞིང་་
འབྲོག་ཁུལ་གྱི་དགེ་འདུན་རྣམས་སོ་སོའི་ཁྱིམ་དུ་དབྱར་ཁའི་རིང་འཁོར་ཞག་ཏུ་
ཕེབས་ན་སྒར་གཞུང་གྱི་ཆོས་ཁྲིམས་པ་ནས་དགོང་འཛིན་ཞུས་ཏེ་ཕེབས་ཆོག་པ་
དང་། སླར་ཧོར་ཟླ་10པའི་ཚེས་14ཉིན་དགོན་དུ་རུབ་འཛོམས་མཛད་རྒྱུ་
ལས་དུས་འགྱངས་བྱས་མི་ཆོག
251



ས་བཅད་ལྔ་བ། དཔལ་ལྡན་ཟུར་རི་བའི་
ལོ་འཁོར་སྒྲུབ་མཆོད་སྐོར།
ལོ་ལྟར་ཧོར་ཟླ་10པའི་ཚེས་14ཉིན་དགོང་ཞུའི་གྲྭ་པ་ཐམས་ཅད་གདན་
སར་འཛོམས་ནས་ཐོག་མར་ཀུན་རིགས་ཆོ་ག་ཉིན་བདུན་གཅིག དེ་རྗེས་མི་
འཁྲུག་པའི་ཆོ་ག་བདུན་གཅིག ཟླ་10ཚེས་18ཉིན་ནས་ཟླ་11ཚེས་4བར་
བདེ་མཆོག་གི་ཆོ་ག་བདུན་གཅིག ཟླ་11ཚེས་5ནས་ཐུགས་རྗེ་གསང་འདུས་
ཉིན་བདུན། སྨན་བླའི་མདོ་ཆོག་ཉིན་བདུན། བཀའ་རྒྱུད་མགུར་མཚོ་ཉིན་
བདུན། ཧོར་ཟླ་11ཚེས་ 26ནས་ཟླ་12ཚེས་9བར་ སྟག་གཤམ་ནུས་ལྡན་རྡོ་
རྗེའི་ས་ཆོས་འོད་ཆོག་ཉིན་བཅུ་བཞི་འཚོགས་དགོས། ཟླ་12པའི་ནང་དགུ་
གཏོར་སྒྲུབ་ཞག་སྟ་གོན་དང་དངོས་གཞི། ལྷོ་སྒོའི་རྒྱབ་ཏུ་གཏོར་རྒྱག་བཅས་
པར་ཉིན་དགུ ཟླ་1པོའི་ནང་བླ་མ་མཆོད་པ་གསར་རྙིང་ ཁག་ རེར་ཉིན་་་་
བདུན་རེ་རྩིས་པའི་ཉིན་བཅུ་བཞི། དེ་ནས་སླར་ཡང་འོད་དཔག་གི་ཆོ་ག་ཉིན་
བཅུ་བཞི། ཟླ་2པའི་ནང་ཕག་མོའི་སྒྲུབ་མཆོད་བདུན་གཅིག ཟླ་3པའི་
ནང་སྒར་གཞུང་གཅོད་ཚོགས་ ཉིན་བདུན་གཅིག་རིང་སེར་ཚོགས་ལ་ཕེབས་
དགོས་པ་དང་། དེ་ནས་ཀར་གླིང་ཞི་ཁྲོ་ཉིན་བདུན་གཅིག སྒར་ཆེན་དགུ་
གཏོར་དང་མཆོད་གོང་ཕྱག་བཞི་པ་ཁག་གཉིས་ལ་ཉིན་བཅུ་བཞི། བླ་མ་་
མཆོད་པ་ཁག་གཉིས་ལ་ཉིན་བཅུ་བཞི། ཧོར་ཟླ་4པའི་ནང་སྒྲུབ་ཆེན་ཉིན་
བཅུ་གཉིས། ཚེས་བཅུ་ཉིན་བརྒྱད་བཅས་ལོ་གནང་ཆག་སེར་ཚོགས་ཞེས་པ་
སྒར་གཞུང་གི་འདུ་ཁང་དུ་མཉམ་ཚོགས་མཛད་དགོས་པ་བཅས་དབྱར་གསེང་
དགོངས་འཛིན་ཞུས་ནས་འཁོར་ཞག་བསྐྱོད་རྒྱུ་སོགས་ སྒར་གཞུང་མ་མོའི་་་་
སྒྲིགས་ལམ་གཅིག་མཚུངས་ལྟར་ལས་ལོགས་སུ་མེད་པའོ། །
ཁམས་གསུམ་འགྲོ་ལ་བརྩེ་བས་རྗེས་ཆགས་བསྐལ་བཟང་སངས་རྒྱས་སྟོང་
252



དབུས་ཆེས་འཕགས་སྲིད་ཞི་མཉམ་གཟིགས་རྣམ་འདྲེན་ཤཱཀྱའི་ཏོག ། གང་
དེས་ལེགས་གསུངས་མདོ་སྔགས་ཉི་ཟླ་ཟུང་གི་བསྟན་པ་མཁའ་ལྟར་སྤེལ་སླད་ཞི་
འགྱུར་དམ་པའི་ཆོས་ཀྱི་སྒྲ་དབྱངས་རྣམས། །འཇིགས་བྲལ་ཞིང་འདིར་འབྲུག་
ལྟར་སྒྲོག་ལས་སྲིད་ཞིའི་མུན་སེལ་རིགས་གྲོལ་བརྒྱད་ལྡན་དགེ་འདུན་རྒྱུ་སྐར་
ཕྲེང་ལྟར་སྤེལ་མཁས་པའི། ། ཀརྨ་ཀ་སོགས་གངས་ཅན་ཞིང་འདིར་རྒྱལ་བསྟན་
ཉིན་མོར་བྱེད་ལྟར་གསལ་ མཛད་རིས་མེད་དཔལ་ལྡན་བླ་མར་ གུས་ཕྱག་་་་་་
འཚལ། ། ཁྱད་པར་བདེ་བར་གཤེགས་པ་ཀརྨ་པའི། ། བཤད་སྒྲུབ་བསྟན་དང་
སྐྱེ་རྒུའི་བདེ་སྐྱིད་སོགས། ། ཕྱོགས་བཅུར་སྤེལ་ལ་ནམ་ཡང་ཞུམ་མེད་པའི། །
རིགས་གྲོལ་འདུས་པའི་ཚོགས་ ལའང་གུས་པས་འདུ། ། བསྐྱེད་རྫོགས་ཟུང་་་་་
འཇུག་ཏིང་འཛིན་ཕྱག་རྒྱ་བཅས། ། འདོན་སྒོམ་སྦྲགས་མའི་མདོ་རྒྱུད་ཆོ་གའི་
གཞུང་། ། དཀྱིལ་འཁོར་རིགས་བཞི་ལས་མཐའི་གར་འཆམ་སོགས། ། གང་་་་
ལའང་ཐོགས་མེད་མཁས་མང་ཚོགས་རྣམས་རྒྱལ། །རྣམ་པ་ཀུན་ཏུ་འདུས་པའི་
ཚོགས་རྣམས་ཀྱིས། ། རྣམ་མང་མདོ་རྒྱུད་རྒྱ་མཚོའི་སྒྲུབ་མཆོད་དང་། ། རྣམ་
བཞི་ལས་མཐའི་རྡོ་རྗེའི་གར་འཆམ་སོགས། ། རྣམ་དག་དགེ་བའི་འཕྲིན་ལས་
བསྒྲུབས་པའི་མཐུས། ། རྣམ་གསལ་མི་མཇེད་ཞིང་མགོན་རྒྱལ་བསྟན་དང༌། །
རྣམ་རོལ་བསྟན་འཛིན་སྐྱེས་བུའི་སྐུ་མཛད་སྤེལ། །རྣམ་མང་སྐྱེ་འགྲོ་ཚེ་རིང་
བདེ་སྐྱིད་ལྡན། །རྣམ་དག་ཞིང་དུ་ཆམ་ཅིག་སངས་རྒྱས་ཤོག །ཅེས་ཅུང་ཟད་
སྨོན་པ་དང་བཅས། དེ་སྔ་རྫོགས་པའི་སངས་རྒྱས་ཀརྨ་པའི་གདན་ས་ལྟེ་བ་
འདིའི་མ་ལག་དང་བཅས་པའི་བླ་གྲྭ་རྣམས་ནས་ལོ་ལྟར་དབྱར་གསེང་བཏང་སྟེ་
སྟོན་ཁའི་ཆོས་མཚམས་ཆེན་མོ་ཕུད་དེ་བྱིངས་ཟླ་བ་ངོ་རེ་བཞིན་ཚེས་གྲངས་ནག་
པོ་འགྲོ་ཤེས་ཀྱི་བཤད་སྒྲུབ་ཆོས་སྤྱོད་སྤྱི་དང་། ཁྱད་པར་དཀྱིལ་འཁོར་ཆེ་བ་
རིགས་བཞི་ལ་བརྟེན་ཏེ་བརྒྱུད་སྡེ་གོང་འོག་གི་སྒྲུབ་མཆོད་ཁག དེ་དང་་་་
འབྲེལ་བའི་གར་འཆམ་སོགས་ཆོས་ལུགས་མཛད་ཆེན་ཁག་གི་བྱ་རིམ་རྣམས་ཁོ་
253



བོ་ཅག་གིས་དམུས་ལོང་གིས་ལྷ་ཁང་ལ་རྟེན་བཤད་བྱེད་པ་ལྟར་གོར་ཆག་པའི་
ངང་ནས་དཔྱད་གཞི་རགས་ཙམ་བཀོད་པ་ལགས་ཀྱང་སླར་མཁྱེན་གཉིས་རྣམ་
སྤྱོད་ཡངས་པ་རྣམས་ཀྱིས་འདིར་སྣོན་འཕྲི་ལེགས་བཅོས་མཛད་འོས་བསྟན་
པའི་གསོས་སུ་སྨན་པ་ཞིག་ངེས་པར་ཡོང་བའི་རེ་བ་ཞུ་རྒྱུ་བཅས་སོ། ། ། །
254



ལེའུ་གསུམ་པ། གདན་ས་ཆེན་པོ་འོག་མིན་
མཚུར་ཕུ་དགོན་བླ་གྲྭ་ཁག་གཉིས་ཀྱི་
སྒྲིག་གཞིའི་སྐོར་ལས།
ས་བཅད་དང་པོ། རང་ཁོངས་གཞུང་གྲྭ་དང་།
ཕྱོགས་ནས་འོང་བའི་གྲྭ་རྒྱུན་སོགས་གདན་
སར་སྒྲིག་ཞུགས་བྱེད་རྒྱུའི་བྱ་རིམ་སྐོར།
གྲྭ་པ་ཐོག་མར་གདན་སར་ཆོས་ཞུགས་བྱེད་དུས། སྡོམ་པ་མ་ཐོབ་པ་
འཐོབ་པར་བྱེད་པ་རབ་བྱུང་གི་གཞིའི་སྐབས་སུ་གསུངས་པའི་བར་ཆད་རྣམས་
ལ་བརྟག་དགོས་ཤིང༌། དེ་ཡང་མངའ་རིས་པཎ་ཆེན་པདྨ་དབང་རྒྱལ་གྱིས་
མཛད་པའི《སྡོམ་གསུམ་རྣམ་ངེས》ལས། མ་ནིང་ལ་སོགས་སྐྱེ་བའི་བར་ཆད་
དང་། ། རྒྱལ་པོས་མ་གནང་ལ་སོགས་གནས་པ་དང་། ། བྱ་རོག་སྒྲོད་མི་ནུས་
སོགས་ཁྱད་པར་དང༌། ། སྐྲ་སེར་ཅན་སོགས་མཛེས་པའི་བར་ཆད་མེད། །ངེས་
འབྱུང་བློ་ཅན་སྐལ་བཟང་སྐྱེས་བུ་དེ། །ལེགས་གསུངས་རྒྱལ་བ་རྒྱ་མཚོ་ཐ་དག་
དང༌། །བརྒྱ་རྩ་གཅིག་པའི་ལས་བྲན་ལ་སྦྱངས་པས། །མཁན་པོར་བཅས་པའི་
རིམ་བཞིན་བསྙེན་པར་རྫོགས། །ཞེས་གསུངས་པ་ལྟར་བྱིས་པ་རང་ལོ་བདུན་
སྟེང་གསོན་པ་ཡན་ཆད་སྡོམ་པ་སྐྱེ་བའི་བར་ཆད་དང་། གནས་པའི་བར་ཆད།
མཛེས་པའི་བར་ཆད། སྡེ་གཞན་དུ་ སྒྲིག་འགལ་གྱི་དབྱུང་པོ། ཆད་ལས་
དང་བུ་ལོན་མ་བྱངས་བ་དང་། ་ རྐུ་རྫུན་ལང་ཤོར་བློ་ལས་ཀྱི་རིགས་དང་།
255



མི་བསད་ཀྱི་ལག་དམར་བ་དང་། གཞན་གྱི་རྩོད་གཞི་ ཅན་ སོགས་ ཕུགས་་
བདེན་མི་འཕེར་བའི་རིགས་སོགས་མ་ཡིན་པའི་གང་ཟག་རིགས་གཙང་ཞིང་
རྣམ་རིགས་དྭངས་བ་ཁ་ཞེ་མེད་པའི་བློ་ཆོས་སོང་གི་རིགས་དང༌། ཆོས་རྒྱུད་
གཅིག་ པའི་ སྡེ་ གཞན་ནས་ སློབ་ གཉེར་དུ་ ལྷགས་པ་རྣམས་ཐོག་མར་ མགྲོན་་་་
གཉེར་ཆེན་མོ་བརྒྱུད་རྒྱལ་བའི་དབང་པོ་མཆོག་ལ་མཇལ་དར་བཅས་ཆོས་་་
ཞུགས་ཆོག་པའི་སྙན་གསེང་འ ཕབ་དགོས་པ་དང་། གལ་ཏེ་རྒྱལ་དབང་་་
མཆོག་ཕྱོགས་ཕེབས་སོགས་གདན་སར་བཞུགས་མིན་སྐབས་སུ་རང་ཁོངས་མི་
སེར་ཡིན་ན་བླ་བྲང་གི་ཕྱག་མཛོད་ཁང་དུ་ཁྱིམ་འཛིན་བུ་ཚ་ལྷག་མ་ཡོད་མེད་ཀྱི་
གནས་ཚུལ་བཅས་ཆོས་འཕྲུལ་དང་སྒྲིག་ཞུགས་ཆོག་པ་ཆབས་ཅིག་ ཏུ་མཇལ་
དར་བཅས་སྙན་གསེང་ཞུས་ཐོག་བཀའ་འཕྲོལ་གནང་བ་ཐོབ་སྟེ་མིང་ཐོ་ཐོན་པ་
དང༌(རང་ཁོངས་མིན་ན་ཕྱག་ཁང་དུ་ཆོས་འཕྲོལ་ཞུ་མི་དགོས) ཐོག་མར་ཁྱིམ་
བདག་ ནས་ རང་ རང༌ སྤུན་ མཆེད་ ཀྱི་ དགེ་ གཞོན་ ཡོད་ པའི་ རང་ ཤག་ གམ།
ཡང་ན་དགའ་སྙེ་བློ་དཀར་གང་རུང་སར་ཤག་ཚང་བཅོལ་ཏེ། (ལྟོ་གཏེར་དགེ་
རྒན) ཞེས་པ་གཅིག་དང་། དེ་ནས་དབུ་ཆོས་དང་། སྐུ་མདུན་པ། ཕྱག་
ཁང་གི་གཉེར་ཝེ་སེར་མོ་བ་བཅས་ལས་ཟུར་ཡིན་པའི་མདོ་རྒྱུད་ཀྱི་ཕྱག་དཔེ་
མཁས་ཅན་ཞིག་ལ (དཔེ་ཆའི་དགེ་རྒན)བསྟེན་ཐོག་དེ་ནས ( ཁག་ཐེག་དགེ་
རྒན)གཅིག་བཅས(དགེ་རྒན་གསུམ) འཚོལ་དགོས་ཤིང༌ ( ཁག་ཐེག་དགེ་་
རྒན)ནས་དགེ་བསྐོས་ཀྱི་སར་བཙུན་པ་འདིས་སྒྲིག་ལ་ཞུགས་རྗེས་ཕྱིན་ཆད་
བཅའ་ཡིག་གི་འབྲུ་དོན་དང་མི་འགལ་བའི་རྣམ་ཀུན་གྲྭ་སོའི་སྒྲིག་ལམ་ཚུལ་
བཞིན་བསྲུང་རྒྱུའི་ཐོག་ཀློག་པ་ཐོས་བསམ་ནས་འགོ་བཙུགས་ཏེ་ཚོགས་གཞུང་
གི་གདོན་བྱའི་གདངས་དབྱངས་དང་རྒྱུད་སྡེ་ཐ་དག་གི་ངག་འདོན་བློ་འཛིན་
སྐྱོར་ སྦྱང་ ཐོག་ འབུད་ བརྡུངས་ དཀྲོལ་ གསུམ་ གྱི་ རོལ་ དབྱངས་ རྣམས་ དང་།
གཏོར་བཟོ་མར་རྒྱན། གར་ཐིག་རྡུལ་ཚོན། མཆོད་གཏོར་རྒྱན་འགྲེམས་
256



སོགས་ཆོ་ག་ཕྱག་ལེན་གང་ལའང་བསླབ་པ་སློབ་གཉེར་ལ་རྟག་ཏུ་གཞོལ་ཞིང༌།
རིམ་གྱིས་སྡོམ་པ་གསུམ་ལྡན་དུ་བསྒྲུབས་ནས་དེ་དག་སོ་སོའི་བསླབ་ཁྲིམས་ཕྲ་
རགས་ཐམས་ཅད་ལ་འཇུག་ལྡོག་གི་མཚམས་ཟིན་པའི་ངེས་པ་འདྲོང་བར་བྱས་
ཏེ་ལག་ལེན་ལ་ཐེབས་པ་བྱ་རྒྱུ་དང་། མ་ངེས་པའི་སློབ་སུན་ཡུལ་བྱོལ་དང་།
ནག་ཆང་རྐུ་གསུམ་གྱིས་གཙོས་པའི་མཐོང་ཐོས་དོགས་གསུམ་ཚུད་པའི་ཚུལ་
འདས་ ཕམ་ལྷག་གི་ལྟུངས་བ་འབྱུང་གཞིའི་ གླེང་ངན་རིགས་གཏན་ནས་མི་་་
འབྱུང་བའི་འགན་ཁག་ གཙང་འཁུར་ཐོག་གན་རྒྱ་རྟགས་ ཐེལ་འབྱར་བའང་
འཇོག་འབུལ་ཞུ་དགོས། གལ་ཏེ་ཡུལ་བྱོལ་སོང་བ་སོགས་ཀ་ཀོར་རིགས་བྱུང་
ཚེ་ཁག་ཐེགས་རང་ནས་འཚོལ་ཞིབ་ཀྱིས་དོ་བདག་ངོ་མ་དགེ་བསྐོས་ཀྱི་སར་རྩིས་
འབུལ་ཞུ་དགོས་ པ་ སོགས་ཀྱི་ མཇུག་ གནོན་དམ་སྦྲགས་ ཀྱང་ མཛད་ཀྱི་ཡོད།
དེ་ནས་སྐྱབས་མགོན་ཀརྨ་པ་མཆོག་དང༌། བླ་སྤྲུལ་རྩ་ཆེན་གཞན་དག་དགོན་
པའི་དབུ་འཛིན་མཁན་སློབ་བཅས་གང་རུང་ལ་མཇལ་དར་དང་། ཌམ་་་
དཀར་གཅིག་བཅས་ཕུལ་ཏེ་སྐྲ་ཕུད་འབུལ་བཞེས་དང་ཆབས་ཅིག ( ཀརྨ་ཆེ་གེ་
མོ) ཞེས་ པའི་ ཆོས་ མིང་ དང་ སྐྱབས་ འགྲོའི་ བསླབ་ སྡོམ་ སོགས་ གནང་ ཞིང་།
དེ་ནས་སྒྲིག་ཞུགས་བྱེད་དུས་སྒྲིག་ཇ་ཞེས་པ་གྲྭ་དམངས་རྣམས་ལ་མང་ཇ་ཐེངས་
གཅིག་འབུལ་དགོས་པའི་རྒྱུ་འགྲོར་མར་ལྕགས་ཁལ་གཅིག་དང་ཉག་བཅུ ( ལྷ་
སྲང་ལས་ཅུང་ཆེ་བའི་ལྕགས་ཀྱི་ཉ་ག་ཞིག) དང་། ཇ་རིལ་བདུན་ཚར་གཅིག་
བཅས་དང་། འདུ་ཁང་དུ་རྒྱལ་བའི་བཞུགས་ཁྲི་ཆེན་མོར་ཁྲི་དར་ཨ་ཤེ་གཅིག་
དང༌། སྤྱི་ཁྱབ་མཁན་པོ་དང༌། རྡོ་རྗེ་སློབ་དཔོན། དབུ་མཛད་ཁྲི་པ་
གསུམ། དགེ་བསྐོས་བཅས་དབུ་ཆོས་རྣམས་དང༌། སླ་བྲང་གི་ཕྱག་མཛོད་
གཅིག་གཉིས་ཇི་ཡོད་སོ་སོར་རྣམ་གཞག་མཇལ་དར་ཟུབ་ཕྱི་ལེགས་པ་རེ་དང༌།
དབུ་ཆུང་གཅིག་དང༌། དགེ་གཡོག་གཉིས། འདུ་ཁང་མཆོད་གཡོག་བཅས་
སོ་སོར་རྣམ་གཞག་མཇལ་དར་ཕྱི་མཛོད་རེ། རིག་དུང་པ་གཉིས། རྒྱ་གླིང་
257



བ་ཁཉིས། དུང་དཀར་བ་གཉིས། ཟུར་རིའི་དབུ་མཛད་བཅས་སོ་སོར་རྣམ་
ཀཞག་བསོད་བཏགས་རེ་བཅས་འབུལ་དགོས། །
ཡང་ཆོས་རྒྱུད་གཅིག་པའི་གྲྭ་རྒྱུན་ཁག་སྒྲིག་ཞུགས་སྐབས་སྙན་དར་སྙན་
སེང་དང་། སྐྲ་ཕུད། སྒྲིག་ཇ། རྣམ་གཞག་སོགས་འགྲོ་ལུགས་གོང་གསལ་
དང་གཅིག་མཚུངས་ཐོག་སྒྲིག་ཞུགས་བྱས་ཆོག་ཅིང་ཕྱོགས་མཐའི་གྲྭ་རྒྱུན་་་་
སོགས་དགོན་པར་ལོ་གསུམ་ཕན་ཆད་སློབ་གཉེར་བྱས་ཏེ་སྡོད་མཁན་ཡིན་ཕྱིན་
ངེས་པར་སྒྲིག་ཇ་གོང་བཞིན་འབུལ་དགོས་ལ་དེ་ལྟར་མ་ཕུལ་ཚེ་འབྲུ་ཕོགས་ཀྱི་
ཐོབ་ཐང་མེད།
ཡང་སྒྲིག་ཞུགས་གྲྭ་པ་རྣམས་ཀྱི་ཁྱིམ་བདག་འགའ་ཞིག་གིས་གསར་་་་
ཞུགས་ནས་གཤམ་ཐབ་བསླབ་གྲལ་གྱི་གཞོན་ཁྲལ་རྒྱུགས་མི་དགོས་པའི་ཕྱིར་དུ་
དགེ་འདུན་འདུས་ཚོགས་རྣམས་ལ་བཤགས་འབུལ་ སྙན་སྒྲོན་གྱི་མཚོན་བྱེད
(གྲལ་བཤགས) ཞེས་པ་སྒྲིག་ཇ་དང་མཉམ་དུ་དགེ་འདུན་རེར་སྔར་ལམ་ཕྱག་
འགྱེད་དངུལ་ཀྱང་ཞོ་མེད་སྐར་རྔ་རེ་འབུལ་སྲོལ་འདུག་ཀྱང་ཕྱིས་བོད་དངུལ་
སྲང་མེད་ཞོ་ལྔ་རེ་ཕྱག་འགྱེད་དུ་ཕུལ་ཕྱིན་གཞོན་ཁྲལ་རྒྱུགས་མི་དགོས། སྒྲིག་
ཇའི་ཇ་མར་ཐོབ་གཞི་གོང་གསལ་རྣམས་དགེ་དཔོན་གཡོག་གསུམ་ལ་འདེགས་
འགྱོགས་ཀྱིས་བརྩིས་འབུལ་ཞུས་ཕྱིན་ཁྱིམ་བདག་སོ་སོའི་མི་སྣ་མེད་ཀྱང་སྒྲིག་ཇ་
དང་། རྣམ་གཞག་བཅས་པ་དགེ་དཔོན་གཡོག་ནས་འཁུར་བཞེས་ཀྱིས་་་་་
ཚོགས་གཞུང་དང་ཟུར་ཞུགས་ཁུངས་སོ་སོའི་ཕྱག་ཏུ་བརྩིས་འབུལ་ཞུ་སྲོལ་ཡང་
སྣང་། སྒྲིག་ཇའི་ཚོགས་སུ་དགེ་བསྐོས་ཀྱིས་བཀོད་བསྒྲིགས་མཛད་པ་བཞིན་
དགེ་གཡོག་ནས་སྨྲིག་གྲྭ་གསར་པ་དེ་དག་རང་རང་བསླབ་གྲལ་གང་ཡིན་གྱི་སྟན་
ལ་འཁོད་དུ་བཅུགས་ཏེ་མང་ཇ་ཚོགས་ཐེངས་དང་པོར་དགེ་འདུན་ཚོགས་མང་
གི་ཁྲོད་དུ་དགེ་བསྐོས་ནས་སྒྲིག་ཞུགས་དགེ་འདུན་གསར་པའི་མཚན་ཐོ་བཅས་
སྙན་སྒྲོན་ཞུ་དགོས།
258



གྲལ་བཤགས་མ་བྱས་པའི་དགེ་འདུན་གསར་ཞུགས་རྣམས་རབ་ཏུ་བྱུང་
བའི་དུས་ཚོད་དེ་ནས་བཟུང་ལོ་གཅིག་ཧྲིལ་པོ་མ་འཁོར་དབར་གཞོན་ཁྲལ་རྒྱུག་
མི་དགོས་ཀྱང་། ལོ་གཅིག་འཁོར་མཚམས་ནས་དགེ་གཡོག་གཉིས་ཀྱི་ཞལ་
བཀོད་འོག་གཞོན་ཁྲལ་པ་སྤྱིའི་སྒྲིག་བཙུགས་སུ་བཞུགས་ཏེ་རྒྱུད་སྡེའི་དཔེ་ཆ་བློ་
འཛིན་མ་ཐོན་བར་དུ་དགེ་འདུན་མང་ཚོགས་རྣམས་ལ་སྲི་ཞུ་དང་། འདུལ་
བའི་སྤྱི་སྒྲིགས། ཚོགས་བསགས་ཀྱི་ཆེད་དུ་དམིགས་ཏེ་གྲྭ་ཁྲལ་རྒྱུགས་དགོས་
པ་དང་ཆབས་ཅིག་དུང་དང་རྒྱ་གླིང་སོགས་སློབ་སྦྱོང་ཡང་བྱེད་དགོས་ཤིང་།
དེ་ཡང་ལོ་རེའི་གསར་ཞུགས་གྲྭ་གྲངས་ཇི་ཡོད་ནས་ཕྱེད་ཀ་དུང་དང་ཕྱེད་ཀ་རྒྱུ་
གླིང་སློབ་སྦྱོང་བྱ་རྒྱུར་དུང་རྒྱུའི་དགེ་རྒན་གཉིས་ལྷན་འཛོམས་ཀྱིས་གྲྭ་རེ་ནས་
ལྷམ་སྒྲོག་རེ་བསྡུ་རྫུམས་ཐོག་དགེ་རྒན་རེ་རེས་ལྷམ་སྒྲོག་ཇི་ཡོད་ཀྱི་ཕྱེད་ཀ་རེ་
ཕྱག་ཏུ་བཟུང་ནས་ཕྱོགས་སོ་སོའི་ལྷམ་སྒྲོག་ངོས་འཛིན་བྱེད་དུ་བཅུགས་ཐོག་
རང་རང་རྒྱན་ཐོན་དུང་རྒྱུའི་དགེ་རྒན་ཕྱོགས་གཉིས་གར་འཁེལ་སར་སློབ་སྦྱོང་
བྱེད་པར་འགྲོ་དགོས་པ་མ་ཟད་དུང་རྒྱུ་བ་རྣམས་ནས་སྙན་གསན་དང་ཚོགས་
གཞུང་གི་རྒྱུན་འབུད་དུང་རྒྱ་ཟླ་རེ་རེས་སྐོར་གྱི་རིམ་པ་ལྟར་འགན་ལེན་ཞུ་་
དགོས་པའི་ཁར་ཟླ་རེས་གཙངས་བའི་བར་ལ་དུང་པས་དུང་དཀར་དང་། རྒྱུ་
གླིང་པས་ཤུ་རྐང་སློབ་སྦྱོང་བཅས་བྱེད་དགོས། རྒྱུན་གཏན་གཞོན་ཁྲལ་་་་
རྒྱུགས་མིའི་ཁོངས་ནས་འདྲེན་པ་བཅུ་ཙམ་ཟླ་རེ་རེས་འཁོར་གྱིས་ ཇ་འདྲེན་་
རྒྱུགས་དགོས། ཡང་ཇ་འདྲེན་དང་དུང་རྒྱ་མི་འཕེར་བའི་བཙུན་ཆུང་རྣམས་
ནས་སོ་སོའི་གཤམ་ཐབ་ལ་འཁྲི་བའི་གྲྭ་ཁྲལ་ཚབ་སྒྲིག་གླ་འཁོས་བྱེད་པ་ལས་གྲྭ་
ཁྲལ་ཆད་འཇོག་རིགས་བྱས་མི་ཆོག་ལ། སོ་སོའི་ཕུགས་བསམ་གྱི་དམིགས་
ཡུལ་གཙོ་བོ་སངས་རྒྱས་བསྒྲུབ་པའི་རྒྱུའི་གནད་དམ་པ་ནི་ཐོས་བསམ་ལ་རག་
ལུས་པས་ཐོག་མར་གྲྭ་སར་ཞུགས་པ་ནས་བློ་གྲོས་ངན་གོམས་ལང་ཤོར་དུ་མི་
འགྲོ་བའི་སྤྱིར་རྡོ་རྗེ་སློབ་དཔོན་གྱིས་གཙོས་པའི་དབུ་ཆོས་རྣམ་པ་དང་། བྱེ་
259



བྲག་སོ་སོའི་དགེ་རྒན་ལ་སྒོ་གསུམ་གུས་པས་བསྟེན་ཏེ་སྤྱོད་ལམ་རྣམ་བཞིའི་ཀུན་
སྤྱོད་བག་ཡོད་པའི་སྒོ་ནས་བསླབ་པ་སློབ་གཉེར་ལ་འབད་དེ་ཡི་གེའི་ཀློག་སྦྱོང་
དང་ཆོ་ག་ཆོས་སྤྱོད་ཀྱི་དཔེ་འཛིན་སོགས་བློས་རེངས་སུ་མི་འགྲོ་བར་མུ་མཐུད་
དེ་གསལ་དག་བྱང་གསུམ་རུས་ཐོན་ཉིན་རེའི་དཔེ་རྒྱུགས་ཇི་ཙམ་ཟིན་མིན་ལ་
གྲོག་མཁར་དང་སྦྲང་རྩིའི་དཔེ་ལྟར་རིམ་གྱིས་བློ་སྐྱེད་གང་ཐོན་ཐོག་རང་གི་ཤེས་
རབ་ཀྱི་བབ་དང་མཐུན་པའི་དཔེ་རྒྱུགས་དལ་མྱུར་ཇི་ལྟར་ཡང་ལོ་ལྔ་ཚུན་ལ་
རྒྱུད་སྡེ་ཐམས་ཅད་བློ་འཛིན་ངག་སྐྱོར་གྱི་དཔེ་རྒྱུགས་འཕྲོད་ངེས་པ་བཅས་བྱ་
དགོས།
ཡང་རང་ཁོངས་དང༌། རང་ཁོངས་མ་ཡིན་པའི་ཆོས་རྒྱུད་གཅིག་པའི་
དགོན་སྡེ་ཁག་གི་བླ་སྤྲུལ་གསན་བསམ་སློབ་གཉེར་དུ་ཆོས་ཞུགས་གནང་མཁན་
རིགས་རྒྱལ་བའི་དབང་པོ་མཆོག་ལ་མཇལ་དར་ཨ་ཤེ་དང་ཟུབ་ཕྱི་རང་རང་གོ་
བབ་དང་བསྟུན་ཏེ་སྙན་སེང་ཐོག ཁྲི་དར་དང་སྒྲིག་ཇ་རྣམ་གཞག་སོགས་
ཀྱང་ཉིན་ཚོགས་རྒྱས་པ་དང་ཕྱག་འགྱེས་བཅས་བླ་སྤྲུལ་ཆེ་ཆུང་མཚན་གནས་ལ་
གཞིགས་པའི་སྙེད་བཀུར་གང་རྒྱས་ཞུ་གནང་མཛད་སྲོལ་ལས་དམིགས་བསལ་
འདི་ལ་འདི་ཞེས་གཏན་འབེབ་ཡིག་ལམ་རིགས་མེད་ཅིང༌། སོ་སོའི་གོ་བབ་ཀྱི་
གདན་འཕར་དང་བཅས་གདོང་གྲལ་ཟུར་པར་སླབ་གྲལ་གྱིས་བཞུགས་དགོས་
པ་དང་། དམིགས་བསལ་གྲལ་བཤགས་མཛད་མི་དགོས་པར་མང་ཇ་ཕྱག་
འགྱེས་ཀྱིས་འཐུས་ཤིང་ཕྱག་གད་ཇ་འདྲེན་སོགས་ཀྱུས་མ་ལྟར་གཞོན་ཁྲལ་་་
རྒྱུགས་མི་དགོས་ལ་སྙན་གསན་དང་རྒྱུན་ཚོགས་ཀྱི་དུང་རྒྱའི་ཟླ་རེས་ལའང་་་
ཕེབས་མི་དགོས། དེ་བྱིངས་ཆོས་སྤྱོད་རབ་གསལ་གྱིས་ཐོག་དྲངས་ པའི་་་
འདོན་ བྱའི་ རིགས་ དང༌། བརྒྱུད་ སྡེ་ བློ་ འཛིན་ གྱི་ ཕྱག་ དཔེ་ གཟིགས་ རྒྱུ།
འདོན་གདངས་དབྱངས། གཏོར་བཟོ་དཀར་རྒྱན། ཐིག་རྡུལ་ཚོན་སོགས་
ཆོ་ག་ཕྱག་ལེན་གྱི་བྱ་རིམ་ཇི་ཡོད་དང༌། གར་འཆམ་སོགས་ཐོས་བསམ་སློབ་
260



གཉེར་གནང་སྒོའི་རིགས་དང༌། རྒྱུན་གཏན་ཚོགས་ལ་ཕེབས་རྒྱུ། ཕྱག་
དཔེའི་དགེ་རྒན་བསྟེན་ཕྱོགས་དང་བཅས་པ་སྤྱི་མཚུངས་ལས་དམིགས་བསལ་
མེད་ལ། ཚོགས་སུ་གསོལ་གཟིམ་དང་གོས་བེར་སོགས་བཞེས་མི་ཆོག དགེ་
བསྐོས་ཀྱི་བཀའ་འོག་ཏུ་གཅིག་གྱུར་གྱི་སྒྲིགས་ལམ་བརྩི་སྲུང་ཞུ་དགོས་པ་དང་།
ད་དུང་བླ་སྤྲུལ་རྣམས་ལ་ཕྱག་དཔེ་གཟིགས་རྒྱུ་དང༌། ཆོ་ག་ཕྱག་ལེན་ཕྱོགས་
ཡོངས་ནས་སྐུ་ཡོན་སྒྲོན་རྒྱུའི་ ཐད་བླ་སྤྲུལ་གྱི་མཚན་དོན་མཚུངས་པའི་ཁྱད་
འཕགས་གཟེངས་ ཐོན་འབྱུང་ཆེད། དགེ་ རྒན་ སོ་ སོས (དབུ་མཛད་དང་།
མཆོད་དཔོན། སློབ་དཔོན) གསུམ་ནས་སློབ་ཁྲིད་ཞུ་དགོས) གཞན་ལས་
དམ་སྦྲག་དོ་ནན་ཆེ་བ་མཛད་དགོས། སྐུ་ཡོན་ཐོན་ནས་རྒྱལ་དབང་མཆོག་གི་
དགོངས་གཞི་ལྟར་སྒར་གྱི་ལས་སྣེ་དང་སྒྲུབ་བླ་སོགས་དམིགས་བསལ་གནང་
དགོས་བྱུང་ན་མ་གཏོགས་དེ་མིན་དགེ་ཚུལ་སློང་གི་སྡོམ་པ་དང་། དབང་ལུང་
ཁྲིད་གསུམ་ནོད་དེ་གདན་ས་མ་མོའི་ཆོ་ག་ཕྱག་ལེན་སོགས་སྐུ་ཡོན་རྣམས་རྫོགས་
པ་དང༌། རང་རང་གདན་ས་སྐྱོང་བར་དགོངས་ཞུ་ཞུས་ཏེ་ཕྱིར་ཕེབས་མཛད་
ཆོག་པ་བཅས། །
ས་བཅད་གཉིས་པ། འདོན་ཆ་བློ་
འཛིན་དང་རྒྱུགས་འབུལ་སྐོར།
སྒར་ ཆེན་ གྱི «ཆོས་ སྤྱོད་ རབ་ གསལ》 ལ་ དཔར་ འབྲིང༌ ཤོག་ གྲངས
(247) 《འདིའི་ནང་བཀའ་རྒྱུད་གོང་མ་རྣམས་ཀྱི་རྒྱུད་པའི་གསོལ་འདེབས་
དང་། རྒྱལ་བ་ཡབ་སྲས་རྣམས་ཀྱི་འཁྲུངས་རབས་གསོལ་འདེབས། རིས་
མེད་ཤིང་རྟ་བརྒྱད་ཀྱི་མཁས་གྲུབ་རྣམས་ཀྱི་ གསོལ་འདེབས། སྒྲོལ་དཀར་
སྔོན། གདུགས་ཤེར་སེང་གསུམ། སྨོན་ལམ་རྣམ་ལྔ། རྒྱལ་པོ་མདོ་ལྔ།
གནས་བརྟན་ཕྱག་མཆོད་སོགས་སྒར་ཆེན་གྱི་རྒྱུན་གྱི་འདོན་ཆའི་རིགས་ཕལ་མོ་
261



ཆེ་བཞུགས»
2. «ཚེས་བཅུ་ལིའུ་བརྒྱད་མ》དཔར་འབྲིང་ཤོག་གྲངས་ཉེར་བཞི། 3. སི་
ཏུ་པདྨ་ཉིན་བྱེད་དབང་པོའི་གསུང་《སྒྲོལ་དཀར་ཡིད་བཞིན་འཁོར་ལོའི་སྒོམ་
ཟླས》ཤོག་གྲངས་བདུན། 4. རྒྱལ་དབང་སྐུ་ཕྲེང་བཅུ་དྲུག་ པའི་སྐུ་དུས་་་
གསར་འཛུགས་གངས་ཅན་བསྟན་འཛིན་སྐྱེས་འཕགས་རྣམས་ཀྱི་སྐུ་ཚེ་བསྲིང་
ཕྱིར་《དགུ་པའི་ཚེ་སྒྲུབ》ཅེས་པ་ཤོག་གྲངས་བཞི། 5. 《སྒྲོལ་མ་མཎ་ཌལ་
བཞི་ཆོག»ལ་ཤོག་གྲངས་ཉེར་བརྒྱུད། 6. 《མགོན་པོ་མི་འཁྲུག་པའི་ཆོ་ག»
ལ་ཤོག་གྲངས་ཉི་ཤུ། 7. «མི་འཁྲུག་པའི་ཕུང་པོ་སྲེག་སྦྱོང་》ལ་ཤོག་གྲངས་
8. 《ཀུན་རིག་གི་ཆོ་ག》ལ་ཤོག་གྲངས་ 9. 《ཕག་མོའི་ཆོ་ག»ལ་ཤོག་གྲངས་
ཉེར་དྲུག 10. 《བདེ་མཆོག»ལ་ཤོག་གྲངས་ཞེ་བདུན། 11. བདེ་མཆོག་
གི་བཀའ་སྲུང་《མགོན་པོ་ཕྱག་བཞི་པ»ལ་ཤོག་གྲངས་བདུན། 12. 《སྤྱན་
རས་གཟིགས་རྒྱལ་བ་རྒྱ་མཚོའི་ཆོ་ག»ལ་ཤོག་གྲངས་ཞེ་བཞི། 13. «རྡོ་་
སེམས་སྒོམ་ ཟླས》ལ་ཤོག་གྲངས་གཅིག 14. 《ཕུར་པའི་ཆོ་ག»ལ་ ཤོག་་
གྲངས་བརྒྱད། 15. 《ཞིང་སྐྱོང་ དཔའ་ རོལ》ལ་ ཤོག་གྲངས་བཅོ་བརྒྱད།
16. 《སྒྲོལ་དཀར་དངོས་གྲུབ་ཀུན་སྩོལ》ལ་ཤོག་གྲངས་ཉེར་བཞི། 17. དུས་
གསུམ་མཁྱེན་པའི་ཐུགས་དམ་ལྷ་ལྔའི་གྲས《ཕག་མོ་བམ་བསྐྱེད་མ》ལ་ཤོག་
གྲངས་ དགུ། 18. 《སྲི་ བཟློག་ འཁོར་ ལོ་ འབར་ བ》 ལ་ ཤོག་ གྲངས་ ལྔ།
19. 《གདུགས་དཀར་ཨ་ཆོས་མ»ལ་ཤོག་གྲངས་བཞི། 20. 《གདུག་་་་
དཀར་མཆོག་སྒྲུབ》མ་ལ་ཤོག་གྲངས་གསུམ། 21. 《ལྷ་མོ་ཚེ་རིང་མ་་་
གཞུང་》ལ་ཤོག་གྲངས་བཅུ་དྲུག 22. 《ལྷ་མོ་ཚེ་རིང་མའི་སྐང་བ»ལ་ཤོག་
གྲངས་ གསུམ། 23. «རྣམ་ སྲས་ རྟ་ བདག་ བརྒྱུད»ལ་ ཤོག་ གྲངས་ བཞི།
24. 《མགོན་པོ་སྡང་བ་རྣམ་སྲེགས་ཀྱི་སྐང་གསོའི་གཞུང་》ལ་ཤོག་གྲངས་བརྒྱ་
དང་བརྒྱུད། 25. 《ལྷ་མགྲོན་སྡུས་པ»ལ་ཤོག་གྲངས་བདུན། བཅས་གོང་
262



གསལ་རྣམས་རང་རང་དཔེ་ཆའི་དགེ་རྒན་གྱི་སར་ཞོགས་པ་ལག་རིས་གསལ་
སྐོར་ནས། ཚོགས་བརྡ་མ་བཏང་གི་བར་དང་། དགོང་དྲོ་ཚོགས་གྲོལ་རྗེས་
ནགས་རིའི་ལོགས་ཀྱི་སྒྲོལ་མའི་རང་བྱོན་ལ་ཉི་གྲིབ་མ་གཡོགས་ཙམ་ནས། ས་
སྲིབ་ཐུན་འཁར་རྔ་མ་རྡུང་ཙམ་གྱི་བར་རྟག་ཏུ་ཉིན་མོ་ཚོགས་ལ་ཕེབས་ཐོག་
ནངས་ནུབ་བློ་འཛིན་སྐྱོར་སྦྱང་བྱས་ཏེ (དགེ་རྒན་རེ་རེའི་ར་བའི་ནང་དུ་དགེ་
ཕྲུག་མང་ཤོས་ལ་སུམ་ཅུ་སྐོར་དང་། ཉུང་ཐར་བཅོ་ལྔ་སྐོར་ཡོད) དཔེ་ཚན་རེ་
བཞིན་གསལ་དག་ཐོན་པའི་བློ་འཛིན་ཟིན་པ་དང༌། སླར་ཡང་དགེ་བསྐོས་ཀྱི་
སར་རྒྱུགས་འབུལ་ཞུས་ཏེ་རྒྱུགས་འཕྲོད་ཟིན་པའི་དཔེ་ཚན་རེར་དགེ་བསྐོས་
ནས་རྒྱུགས་ཐེལ་ཞེས་པ་ཡི་གེ་ཆ་འཁོད་པའི་དམ་ཁྲུག་རེ་ཕབ་སྲོལ་ཡོད་པ་
རྣམས་བསགས་ཉར་བྱེད་དགོས་པ་དང་། ལོ་རེའི་དུས་རིམ་གྱི་རྒྱུགས་སྤྲོད་
ཆེན་མོའི་སྐབས་སུ་ཆོས་དབྱིངས་ཕོ་བྲང་གི་འགག་ཏུ་དབུ་ཆོས་ལྷན་རྒྱས་མཛད་
པའི་སར་རང་རང་རྒྱུགས་ཐེལ་ཕབ་ཟིན་པའི་དཔེ་ཆ་རྣམས་ངག་སྐྱོར་གསལ་
དག་རུས་ཐོན་གྱི་རྒྱུགས་སྤྲོད་ཞུ་དགོས་ཐོག དཔེ་ཆ་འཕྲོས་རྣམས་མུ་མཐུད་
བློ་འཛིན་བྱེད་དགོས་པ་མ་ཟད། ལས་སློབ་དགེ་འདུན་གྲངས་ཚང་བའི་་་
དབུས་སུ་དགེ་ཚུལ་གྱི་བསླབ་སྡོམ་འབོགས་ཅིང་གནས་ཀྱི་སློབ་དཔོན་ལ་བསྟེན་
ནས་བླང་འདས་ཕྱོགས་མཐུན་དང་བཅས་པའི་བསླབ་བྱ་བསྲུང་མཚམས་མ་
ཟིན་གྱི་བར་དུ་ལེགས་པར་མཉན་དགོས་ཤིང་། དེ་ནས་རིམ་གྱིས་མཁས་་
བཙུན་བཟང་གསུམ་གྱི་ཡོན་ཏན་འཛོམས་པ་དང་། གོང་ནས་ཐུགས་མོས་
མཛད་དེ་སྐབས་སུ་བབས་པ་ན་དགེ་སློང་དུ་སྒྲུབ་དགོས་པའི་རིགས་སྡོམ་པ་སྐྱེ་
བའི་བར་ཆད་དང་མི་ལྡན་ཞིང་རྟགས་རྣམས་ཚང་བ། རྣམ་འབྱེད་ཀྱི་བསྡོམ་
གྱིས་བསྡུས་ པའི་བསླབ་ཁྲིམས་དང་། གཞིའི་དོན་རགས་པ་ཙམ་ལ་གོ་བ་་
ཆགས་ཤིང་དེ་དག་གི་བསྲུང་མཚམས་མ་ཟིན་གྱི་བར་དུ་སློབ་པར་བྱས་ཏེ། ལོ་
རེའི་ཆུ་སྟོད་ཟླ་བའི་ཚེས་བཞི་སྟེ་བདག་ཅག་གི་སྟོན་པས་ཝ་ར་ཎ་སིར་བཀའ་
263



དང་པོ་བདེན་བཞིའི་ཆོས་འཁོར་སྐོར་བའི་ཉིན་གྱི་དུས་བཟང་སོགས་ལ་མཁན་
པོ་དང་། སློབ་དཔོན། གསང་སྟོན། དུས་བགོ་བ། གྲོགས་དན་དང་
བཅས་མཐའ་འཁོབ་དང་། ཡུལ་དབུས་ཀྱི་ཁྱད་པར་དབྱེ་བའི་ལྔ་ཚོགས་སམ།
བཅུ་ཚོགས་ཀྱི་དབུས་སུ་བསྙེན་པར་རྫོགས་པ་དགེ་སློང་གི་དངོས་པོར་བསྒྲུབས་
ཏེ་ཕྲ་རགས་བསླབ་གཞིའི་བཅད་མཚམས་ལས་མི་འགལ་བའི་བླང་དོར་ཚུལ་
བཞིན་བྱ་རྒྱུ། དེ་བཞིན་དུ་ཐེག་པ་ཆེན་པོའི་ལམ་གྱི་རྩ་བ་བྱང་ཆུབ་མཆོག་ཏུ་
སེམས་བསྐྱེད་པ་དང༌། ཁྱད་པར་རྡོ་རྗེ་ ཐེག་པའི་དཀྱིལ་འཁོར་ཆེན་པོར་་
དབང་བསྐུར་བ་མཚན་ཉིད་དང་ལྡན་པའི་བརྟན་པ་ཐོབ་པ་སྟེ་ཕྱི་ནང་གསང་
བའི་སྡོམ་པ་གསུམ་ལྡན་དུ་བསྒྲུབས་ནས་དེ་དག་སོ་སོའི་བསླབ་ཁྲིམས་ཕྲ་རགས་
ཐམས་ཅད་ལ་འཇུག་ལྡོག་གི་མཚམས་ཟིན་པའི་ངེས་པ་འདྲོང་བར་བྱས་ཏེ་ལག་
ལེན་ལ་ཐེབས་པ་རྣམས་གལ་ཆེན་དོན་ཆེན་དུ་འཛིན་དགོས་ཤིང༌། དེ་ལྟར་མ་
བྱས་ན་དམུས་ལོང་གིས་གཡང་རྩེར་གར་རྩེ་བ་དང་འདྲ་ཞིང་ལྷུང་བའི་འཇིགས་
པ་ཆེན་པོ་སྐྱེ་བར་འགྱུར་བས་དེ་ལྟ་དམིགས་རིམ་ཕྱེས་བར་བྱ་དགོས་སོ། །
ས་བཅདགསུམ་པ། ཕྱག་དཔེ་ཐོན་པ་རྣམས་
དབུ་སྐུལ་མཛད་དགོས་པའི་སྐོར།
དེ་ནས་ཆོས་སྤྱོད་རབ་གསལ་གྱིས་གཙོས་པས་འདོན་བྱའི་རིགས་དང༌།
ཕག་བདེ་རྒྱལ་གསུམ་གྱིས་དབུས་པས་བརྒྱུད་སྡེ་དཀྱིལ་འཁོར་བཅུ་གཉིས་བློ་
འཛིན་ངག་སྐྱོར་ཡོངས་རྫོགས་གསལ་དག་བྱང་གསུམ་གྱི་རྒྱུགས་སྤྲོད་ཐོག་དཔེ་
ཆ་ཐོན་ཟིན་པ་དང་། ལོ་དེར་དཔེ་ཆ་ཐོན་པའི་དགེ་འདུན་གཉིས་སམ་གསུམ་
ཇི་ ཡོད་ རྣམས་ དབུ་ སྐུལ་བྱེད་ དགོས (དབུ་ སྐུལ་ ཞེས་ པ་ ནི་ མདོ་ཆོག་ དང༌།
བརྒྱུད་སྡེ་ཐམས་ཅད་ཀྱི་ཕྱག་དཔེ་ཐོན་ཏེ་སྒྲུབ་མཆོད་གང་རུང་ཞིག་ལ་དབུ་
མཛད་ཁྲི་པ་དང་འདྲ་བར་ཚོགས་ཆེན་དུ་ཉིན་ཚོགས་གཅིག་གི་ཐོག་མཐའ་བར་
264



གསུམ་གྱི་ཞལ་འདོན་འགོ་སྐུལ་དང༌། སྦུབ་སིལ་དཀྲོལ་རྒྱུ་སོགས་སློབ་ཐོན་
ཚད་བསྡུར་ལྟ་བུར་རང་སྐྱ་འཕེར་ངེས་ཀྱི་འགན་འཁུར་རྒྱུ་མ་ཟད། རྩེ་གཟིམ་
ཆུང་དང་། དབུ་ཆོས་ལྷན་རྒྱས། རང་རང་དཔེ་ཆའི་དགེ་རྒན། བླ་བྲང༌
གི་ཕྱག་མཛོད་ཁང་བཅས་པར་ཐུགས་རྗེ་ལེགས་འབུལ་ གྱི་ གསོལ་སྟོན་རྒྱས་་་
གཤོམ་འབུལ་དགོས་པ་བཅས་ལ་དབུ་མཛད་བསྐུལ་བ་ཟེར) དེའི་སྐུལ་རེས་
སྒྲུབ་མཆོད་ཁག་ནས་བློ་བྱང་ཆེ་བ་ག་འདྲ་ཞིག་ལ་སྐུལ་མིན་རང་གི་མོས་བློ་ལྟར་
སྔོན་ནས་དབུ་མཛད་ཁྲི་པ་ལ་སྙན་སེང་དང་འབྲེལ་སྐབས་མཚམས་སུ་དབུ་་
མཛད་ཁྲི་པའི་མདུན་དུ་ཇ་ཞུས་དང་མཇལ་དར་བཅས་ཕུལ་ཏེ་རང་གི་སྐུལ་རེས་
ཀྱི་ཉིན་དེའི་ཆོ་གའི་གདངས་དབྱངས་དང་རོལ་ཚིགས་རྣམས་ཀྱི་འགྲོ་ཕྱོགས་
སློབ་ཁྲིད་ཞུས་ཏེ་སྒྲུབ་མཆོད་དངོས་གཞིའི་ཉིན་དེར་ན་བཟའ་གཟབ་བཞེས་
ཐོག་ཚོགས་ཆེན་དུ་དབུ་ཆུང་གི་ཁྲི་ལ་བཞུགས་ཐོག་ཆོ་ག་དེའི་འགོ་སྐྱབས་སེམས་
ནས་མཇུག་བསྔོ་སྨོན་ཤིས་བརྗོད་ཀྱི་བར་འདོན་བྱ་ཇི་ཡོད་ཀྱི་འགོ་སྐུལ་དང་རོལ་
སིལ་བཅས་དབུ་མཛད་ཁྲི་པ་དང་འདྲ་བར་ཉིན་འཁྱོངས་ གཅིག་ གི་ཚོགས་་་
ཐེངས་རྣམས་ལ་དབུ་སྐུལ་འགན་ཁུར་བྱེད་དགོས། དབུ་སྐུལ་གསར་པ་་་་
གཉིས་སམ་གསུམ་ཡོད་ན་ད་བུ་མཛད་ཁྲི་པ་ནས་ཉིན་གཉིས་གསུམ་ཆོ་གའི་གོ་
རིམ་བསྒྲིགས་པ་ལྟར་སོ་སོ་ནས་ཆོ་ག་ཇི་ཡིན་དེའི་འགོ་སྐུལ་དང་སིལ་དཀྲོལ་
སོགས་བྱེད་དགོས། དེའི་སྐབས་དབུ་སྐུལ་གསར་པ་རྣམས་ཀྱིས་རང་རང་གི་
ཤག་ཏུ་སྔོན་ཚུད་ནས་གྲ་སྒྲིག་གདན་གཏིང་ཟབ་རྒྱས་ཐོག་ཚོགས་ཆེན་ནས་གུང་
ཚིགས་ཀྱི་གསོལ་ཚོགས་གྲོལ་བ་དང་བསྟུན་རྩེ་གསོལ་ཐབ་ནས་སྐུ་མདུན་གྱི་
གསོལ་ཇའི་དངུལ་ལྡིར་དང༌། ཞལ་དཀར། གསོལ་གཞོང་གསོལ་ཁེབས་ཆ་
ཚང་གདན་དྲངས་ཐོག་དབུ་མཛད་གསར་སྐུལ་ཉིད་ནས་གཟབ་མཆོར་ཐོག་སྐུ་
མདུན་དུ་མཇལ་དར་བཅས་གསར་མཇལ་ཞུས་ ཐོག་ གསོལ་ཇ་བཞེས་འབྲས་
བཏེགས་ཏེ། གསོལ་ ཇའི་ཇ་མཆོད་ཀྱང་དབུ་མཛད་ཉིད་ནས་སྐད་ སངས་
265



མཐོན་པོས་འགོ་སྐུལ་ཞུ་དགོས་པ་དང༌། སྐུ་མདུན་ནས་ལྗགས་མདུད་དང་
དབུ་མཛད་རེར་གནང་ཆ་འགོ་སྣམ་མཚལ་ཁའི་ཆབ་གཞུག་རེ་བཅས་སྔར་ལམ་
ལྟར་གསོལ་རས་གནང་སྲོལ། མཇལ་ཁ་གྲུབ་པ་དང་བར་འགག་ཏུ་སྐུ་མདུན་
པ་རྣམས་ལའང་གསོལ་ཇ་བཞེས་འབྲས་བཏེགས་དགོས་ཤིང་། དེ་འབྲེལ་་
ཕྱག་ ཁང་དུ་ཕྱག་མཛོད་དང༌། གཉེར་ལྡེ་ལས་དྲུང་ཡན་ལའང་གསོལ་ཇ་་
བཞེས་འབྲས་བཅས་བཏེགས་དགོས། དེ་ནས་རྡོ་རྗེ་སློབ་དཔོན་དང༌། སྤྱི་
ཁྱབ་མཁན་པོ། དབུ་མཛད་ཁྲི་པ་གསུམ། དགེ་བསྐོས། དབུ་ཆུང་གསུམ།
མཆོད་གཡོག་གཉིས། དགེ་གཡོག་གཉིས། སྐུལ་རེས་ཆོས་གྲོགས་གཉིས་
གསུམ་ཇི་ཡོད་བཅས་ཀྱི་ཤག་ཏུ་དབུ་མཛད་ཉིད་ངོ་བཅར་གྱིས་ཉིན་གུང་གི་
གསོལ་ཚིགས་ལ་གདན་ཞུས་ཀྱིས་ཐོག་མར་གསོལ་ཇ་དང༌། དེ་ནས་གསོལ་ཞོ།
གསོལ་ཞིབ་བཞེས་ཕོར། བཞེས་ཐུད་བཅས་ཕུལ། དེ་མཚམས་ཞལ་ལག་ཤ་
འབྲས་ལེགས་པ་ཞིག་བཏེགས་རྗེས། དབེན་ཙམ་ནས (བར་རྒྱུགས)ཞེས་པ་
འབྲས་སིལ་མར་ཁུ་རང་རང་གི་བཞེས་ཅན་ཇུར་ཁེང་རེ་ཞུས་ཏེ་གཞུང་ལུགས་
ཀྱིས་རང་རང་ཤག་ཏུ་བསྣམས་རྒྱུ་ལས་བཞེས་སྲོལ་མེད། དེ་ནས་སླར་ཡང་
གསོལ་ཞིབ་དང༌། གསོལ་ཀྲུམ་རྡོག་བཙོས་ཀྱི་གསོལ་ཚིགས་ཆེན་མོ་བཅས་
ཕུལ་ཏེ་གུང་ཚིགས་ཀྱི་ཞལ་ལག་གྲུབ་བསྟུན་ཡར་ཚོགས་ཞེས་པའི་དགོང་ཚོགས་
སུ་ཐམ་ཅད་ཆབས་ཅིག་ཏུ་འདུ་ཁང་གི་ཚོགས་ལ་ཕེབས་རྒྱུ་དང༌། དགོང་
ཚོགས་གྲོལ་ནས་སླར་ཡང་གོང་གསལ་དབུ་ཆོས་རྣམས་དབུ་སྐུལ་ངོ་མ་ནས་ཤག་
ཏུ་གདན་ཞུས་ཀྱིས་སྔོན་ལ་གསོལ་ཇ་དང༌། གསོལ་ཞོ་གྲོ་མ་མར་ཁུ་བཅས་
རིམ་པས་བཏེགས་ཏེ། དེ་རྗེས་བཞེས་ཐུག་མན་ཆིའི་རྩེ་ དྲངས་ཐོག་ཕྱི་་་་་
མཚམས་བར་ལྷོད་དལ་གྱིས་བཞུགས་སྲོལ་ཡོད། དེ་ཉིན་གསོལ་ཚིགས་ལ་
ཕེབས་མཁན་དབུ་ཆོས་རྣམ་པས་གཙོས་རང་གི་དགའ་ཉེ་བློ་དཀར་དང་མཆེད་
གྲོགས། སྐྱ་སེར་ནང་མི་སྤུན་མཆེད་ཇི་ཡོད་ནས་དབུ་མཛད་གསར་སྐུལ་ལ་
266



རྟེན་འབྲེལ་མཇལ་དར་དང་། དངུལ་དང་དགོས་སྣ་སོགས་ལེགས་འབུལ་
བལྟར་སྲོལ་དང༌། རང་གི་དཔེ་ཆའི་དགེ་རྒན་ནས་བྱིངས་དང་མི་འདྲ་བའི་
རྟེན་འབྲེལ་གྱི་ལེགས་སྐྱེས་གནང་ཆ་གཟབ་པ་ཞིག་གནང་བའི་སྲོལ་བཅས་ཡོད།
དེའི་ཕྱི་ཉིན་གསར་སྐུལ་ཉིད་ནས་རང་གི ( དཔེ་ཆའི་དགེ་རྒན)གདན་དྲངས་
ཏེ་རྙེད་བཀུར་ཞལ་ལག་ཟབ་རྒྱས་ཉིན་འཁྱོངས་དང༌། ཐུགས་རྗེ་ལེགས་་་་
འབུལ་དུ་ཁྱིམ་བདག་ཡུལ་གྲུ་སོ་སོའི་ཐོན་ཁུངས་ལ་གཞིགས་ཏེ་བྱང་པ་ཡིན་ན་
འབྲི་གཡག་ལེགས་པ་ནོར་རྐང་རེ་ཙམ་དང་། ཞོལ་པ་ཡིན་ན་སྐད་གྲགས་ཡོད་
པའི་མཚུར་ཐེར་གྱི་གཟན་གཤམ་ནམ་ལྡེང་སོགས་འབུལ་སྲོལ་ཡོད། རང་གི་
ཕ་མ་སྤུན་མཆེད་དང་དཀར་ཉེ་སོགས་ནང་མ་རྣམས་ལའང་གསོལ་ཇ་ཞལ་ལག་
ཟབ་རྒྱས་ཉིན་འཁྱོངས་ཕུལ་ཏེ་ཉིན་གཉིས་སོང་བ་དང་དབུ་མཛད་སྐུལ་བའི་
མཛད་སྒོ་གྲུབ་པ་བྱེད། དེ་ནས་རིམ་གྱིས་རང་རང་གི་བློ་གྲོས་ཀྱི་འཇུག་སྒོ་
དང་སྦྱར་བའི་ཆོ་ག་ཕྱག་ལེན་སོ་སོའི་དམིགས་རིམ་དང་བཅས་པར་ཕྱོགས་འགོ་
ཐེངས་ངེས་ པའི་ ཐོས་བསམ་ཉམས་ལེན་དང་འདོན་བྱའི་གདངས་དབྱངས།
གཏོར་བཟོ་དཀར་རྒྱན། དཀྱིལ་འཁོར་གྱི་ཐིག་རྩ་རྡུལ་ཚོན། རྔ་རོལ་དུང་
རྒྱུ། གར་འཆམ་སོགས་གྲྭ་ས་རང་དུ་འཕྲིན་ལས་སྐྱོང་བ་ལ་མེད་དུ་མི་རུང་བ་
ཐམས་ཅད་ངེས་ཏིག་གོམས་བྱངས་ཚགས་སུ་ཚུད་པ་བྱས་ཏེ་འདོན་ཆར་ངག་
དབུལ་དང་། ལག་ཤེས་ལ་བོང་སུག་གི་ངན་ཐལ་དབང་དུ་སྐད་ཅིག་ཀྱང་མ་
བཏང་བར་དང་དོད་བསྙིགས་མའི་དུས་ཀྱི་བོད་ཁམས་སྤྱིའི་བསྟན་སྲིད་བདེ་
ཐབས་སུ་ལྷ་ལྡན་གཙུག་ལག་ཁང་གི་རྩེ་མོའི་ལྷོ་ནུབ་ལྕོག་ཏུ་བོད་སྐྱོང་ལྷ་མོ་ཚེ་
རིང་མཆེད་ལྔའི་ལྷ་ཁང་གསར་འཛུགས་དང་འབྲེལ་དེའི་སྐུ་གཉེར་དང་རྒྱུན་
སྐང་པ་ཡང་མཚུར་དགོན་རང་ནས་དགེ་འདུན་བཞི་གྲྭ་གཅིག་གཏན་འཛུགས་
དགོས་པའི་བཀའ་བཟང་སྤྱི་ཕེབས་ལྟར་སྐྱབས་མགོན་ཀརྨ་པ་མཆོག་ནས་ལྷ་མོ་
ཁང་གསར་འཛུགས་བསྐྱངས་པ་དང་འབྲེལ་དེའི་བསྐང་འཕྲིན་འབུལ་མི་དགེ་
267



འདུན་བཞི་གྲྭ་བཅས་ལྷ་སར་གཏན་བཙུགས་སུ་གཏོང་གནང་མཛད་པ་ལྟར་སྐུ་
གཉེར་བཞི་གྲྭ་གཏོང་རྒྱུའི་ ཐད་གདན་སར་བསླབ་པ་སློབ་གཉེར་ཡུན་རིང་གི་
ངལ་བ་དང༌། དབུ་མཛད་བསྐུལ་བའི་གཏོང་སྒོའི་འགྲོ་གྲོན། སླད་རང་
རང་ཤག་ཆས་དང༌། གྲྭ་ཆས་ཆ་ཚང་རྒྱས་འབྲིང་བསྡུས་གསུམ་རེ་འཚགས་
དགོས་ པའི་ ཁ་གསབ་ དམིགས་ཐེབས་ བཅས་ སུ་ དབུ་བསྐུལ་ཟིན་ པའི་ དགེ་་་
འདུན་རྣམས་ནས་སྔ་ཕྱི་འགྲོ་འགྲེམས་ཀྱིས་དགེ་འདུན་བཞི་གྲྭ་རེ་ལྷ་ལྡན་གཙུག་
ལག་ཁང་དུ་གཏོང་གནང་མཛད་དེ་དུས་ཡུན་ལོ་ཕྱེད་གཉིས་རེ་ལྷ་ཁང་དུ་བཅའ་
སྡོད་ཐོག་གསར་རྙིང་ཕྱེད་ལེན་བྱ་སྤུ་གནོན་གྱིས་བརྗེ་སྤྲོད་བྱ་རྒྱུ་དང་། དེའི་
རིང་གི་མཆོད་ སྙན་སྐྱེམས་ཡོན་སོགས་ཡོང་འབབ་རྣམས་བླ་བྲང་གཞུང་ལ་་་
འབུལ་མི་དགོས་པར་བཞི་གྲྭ་ཆ་བགོས་ཀྱིས་བགོས་ཐོབ་རྣམས་དམིགས་བསལ་
མགོན་པོ་བ་སོ་སོས་གཉེན་པོ་བསྟེན་དགོས་པ་མ་ཟད། རང་རང་ཤེས་རབ་ཀྱི་
སྒོ་དང་བསྟུན་ཏེ་མདོ་རྒྱུད་ཀྱི་གཞུང་མན་ངག་སྤྱི་དང༌། ལྷག་པར་མཛོད་ཆེན་
རྣམ་ལྔ་ད་ང་། ནང་རྟག་རྒྱུད་གསུམ་སོགས་ཀམ་ཚང་རང་ལུགས་ཀྱི་གཞུང་
དོན་ཡིག་ཆ་ཁག་དང་། བཀའ་རྒྱུད་གོང་མའི་རྣམ་ཐར་སོགས་མོས་གུས་དང་
ངེས་འབྱུང་སྐྱོ་ཤས་འཕེལ་ཏེ་འཁོར་བར་བློ་ལྡོག་པ་དང་མི་རྟག་པ་དང་སྙིང་རྗེ་
བྱང་སེམས་རྣལ་ མ་རྒྱུད་ལ་སྐྱེ་ཐབས་སོགས་ལ་ཐོས་བསམ་རྒྱ་གང་ཆེ་འབད་
འབུངས་བྱས་ཏེ་མཁས་བཙུན་བཟང་གསུམ་གྱི་ཡོན་ཏན་ལྡན་ཅིང་ཀུན་གྱིས་
བཀུར་འོས་ཀྱི་མིག་དཔེ་བཟང་གཏོད་ཐོག རྒྱུན་དུ་ལུས་ངག་ཡིད་གསུམ་ཐ་
མལ་དུ་མི་འཆོར་བར་ཆོས་སྤྱོད་བཅུ་ལས་སྐད་ཅིག་ཀྱང་མི་འདའ་བའི་ཆོས་
མཐུན་གྱི་བྱ་བ་ ཁོ་ནར་གཞོལ་དགོས་པ་ནི་སྨོས་ ཅི། མདོར་ན་ཁྱི་ཕག་ལྟོ་་
འགྲངས་ལྟ་བུར་མ་སོང་བའི་ཉལ་བའི་རྣལ་འབྱོར་ཡན་མ་ཡེང་བར་འབད་པ་
མཛད་རྒྱུ་བཅས་སོ། །
268



ས་བཅད་བཞི་བ། དབུ་སྐུལ་ཟིན་རྗེས་ཀྱི་
ཕེབས་ཁུངས་དང༌། ལས་ཚན་
ཐེག་པ་རིམ་འཕར་གྱི་གོ་རིམ།
དབུ་མཛད སྐུལ་ནས་ལོ་གཉིས་གསུམ་ སོང་བ་དང་། དེ་སྔ་སྐྱབས་་
མགོན་སྐུ་ཕྲེང་བཅོ་ལྔ་བའི་སྐུ་དུས་རྒྱལ་མཆོག་བཅུ་གསུམ་པ་ཆེན་པོའི་ཕྱག་
རྟགས་དགོངས་དོན་སོ་སྒེར་ལ་དབང་བ་བཅས་ཀྱི་གཟིགས་བསྐྱངས་བླ་མེད་
གནང་བ་ ( སྤྱིར་བཏང་གྲྭ་རེར་བོད་དངུལ་ཊམ་རྡོ་བཞི་བརྒྱ་སྐོར་རེ་འབབས་ཀྱི་
ཡོད) བཅས་རེས་འཁོར་སྐབས་ངོ་མ་སོ་སོ་དུས་ཐོག་ཏུ་འགྲོ་བ་ལས་ངོ་ཚབ་དང་
ནང་ ཤུགས་ གཏོང་བདེ་སོགས་བྱས་མི་ཆོག དེ་ནས་ལོ་དུས་གཙང་སྟེ་ཡར་
འཁོར་ནས་རེམ་གྱིས་རང་གི་ཤེས་ཡོན་དང་བབ་འོས་ལ་གཞིགས་པའི་གོང་གི་
བཀོད་སྒྲིག་ལྟར་དུ་སྐད་ལེན་པ་དང་། མཆོད་གཡོག དགེ་གཡོག ལྷ་
ཁང་ཁག་གི་དཀོན་གཉེར། སྤྱན་གཟིགས་དོ་དམ་པ་དང༌། འཆམ་ཆས་དོ་
དམ་པ། གྲྭ་དམངས་ཀྱི་སྤྱི་གཉེར་གཉིས། མགོན་ཁང་ཁག་གི་མགོན་པོ་བ།
སྐུ་མདུན་གྱི་གསོལ་གཟིམ་དང་། གསོལ་གཡོག གཟིམ་གཡོག མགྲོན་
གཉེར་གཉིས་དང༌། མགྲོན་དྲུང་། གཟིམས་འགགས་གཉིས། རྩེ་གསོལ་
ཐབ་མ་བྱན། ཕྱག་ཁང་གི་གཉེར་ལྡེ་ཕྱག་མཛོད། རི་ཁྲོད་ཆེན་མོའི་སྒྲུབ་གྲྭ་
སྟོད་བྱང་ཁམས་སོགས་དགོན་ལག་ཁག་གི་མཁན་སློབ་ཏུ་ཕེབས་མིའི་སྐུ་འཁོར་
ཞབས་ཞུ་བཅས་མང་ཆེ་བ ( བར་ ཤར་བའི）ལས་ཚན་ཕེབས་ ཁུངས་གྲས་སུ་
ཕེབས་དགོས་པ་དང་། ཡང་མ་ངེས་པའི་དབུ་མཛད་མ་སྐུལ་གོང་དུ་གྲྭ་པ་
དཀྱུས་མའི་གྲས་ནས་གཞུང་གི་བཀའ་དགོངས་གཞིས་དགོན་སྤྱི་འགྲེ་ལྟར་རང་
དགོན་ནས་ལྷ་ས་སྨན་རྩིས་ཁང་དུ་སྨན་པ་གཉིས་དང་། རྩིས་པ་གཉིས་བཅས་
གྲྭ་པ་བཞི་སྨན་རྩིས་སློབ་པར་གཏོང་སྲོལ་ཡང་བར་ལམ་སྨན་རྩིས་ཁང་གི་དབུ་
269



འཛིན་སྐུ་བཅར་སླ་སྨན་མཁན་པོ་མཁྱེན་རབ་ནོར་བུ་མཆོག་གི་སྐུ་དུས་སུ་འདི་
གའི་དགོན་གྱི་རྩིས་པ་ཀརྨ་འོད་ཟེར་གྱི་ལས་ཐོག་ཏུ་མཚུར་རྩིས་ཀྱི་ལོ་ཐོར་བྱེས་
གྲུབ་དབྱངས་འཆར་གྱི་རི་མོ་སྤྱི་དང༌། ཉི་ཟླར་སྒྲ་ཅན་འཇུག་ཚུལ་ སོགས་
མཚུར་ལུགས་ཀྱི་སྐར་ནག་རྩིས་རིག་དང་གསོ་བ་རིག་པ་གཉིས་ཀར་ངེས་ཏིག་
ཚད་མཐོའི་གྲུབ་འབྲས་མངོན་གསལ་དོད་པོ་བྱུང་བའི་གཟིགས་བསྐྱངས་་་་་་
དམིགས་བསལ་ཐོབ་པ་ནས་བཟུང་སླད་ཕྱིན་མཚུར་ཕུའི་གདན་ས་རང་དུ་སློབ་
ཕྲུག་ གྲྭ་ཤར་ཁ་ ཤས་བསྡུ་ལེན་གསོ་སྐྱོང་གིས་སྨན་རྩིས་གཉིས་ཀྱི་སློབ་གྲྭ་ཆེད་
འཛུགས་ཞུ་དགོས་པ་དང་། དགེ་སློབ་རྣམས་རྒྱུན་དུ་ཚོགས་ལ་ཕེབས་མི་་
དགོས་པར་མང་ཐུག་ཚྭ་གཟིགས་དང༌། ཚྭ་གྲྭ་འགྱེད་ཕོགས་སྐལ་བ་རྣམས་
ཆད་མེད་ཟུར་སྤྲོད་དགོས་ལུགས་བཅས་དགོན་དུ་བཀའ་ཕེབས་པ་ལྟར་ལྷ་སར་
སྨན་རྩིས་ཁང་དུ་སློབ་ཕྲུག་བཅར་མི་དགོས་པར་རང་དགོན་དུ་སློབ་ཕྲུག་གྲྭ་ཤར་
ཁ་ཤས་དང་། དེ་འབྲེལ་དགོན་དུ་བོད་ཡིག་སློབ་གྲྭ་བ་ཁག་གཅིག་བཅས་ཟུར་
འཛུགས་མཛད་པ་ལྟར་སློབ་གྲྭ་ཁག་ལ་གྲྭ་ཤར་བཟང་བསྡུས་མཛད་པ་ཁག་དང་།
གཞན་ཡང་སྐུ་ཚ་བླ་སྤྲུལ་ཁག་གི་གསོལ་གཟིམ་དང་། ཕེབས་བྱམས་འགོ་པ་
དང༌། བྱམས་འདེགས་པ། ཆིབས་ཆུང་པ། (ཆིབས་ཁྲིད)གདན་་་་་
འཁྲུག་པ་ཅེས་པའི་གཟིམ་འགག་གི་གཟིམ་གཡོག བླ་བྲང་གི་ཕྱག་མཛོད་
སྒེར་གྱི་ཕྱག་ཞབས། རུང་ཁང་གི་ཞལ་ཏ་དང༌། ཞལ་གཡོག རྩེ་གསོལ་
ཐབ་པ་དང་གསོལ་གཡོག ཆབ་བསུ། སྤྱན་གཟིགས་བྱ་བྱིའུ་རི་དྭགས་་
སོགས་ཀྱི་ཞབས་ཞུ། མགོན་ཁང་ཆེན་མོའི་མགོན་གཡོག་སོགས་དབུ་མཛད་
སྐུལ་མིན་ལ་མ་ལྟོས་པའི་འོས་བབ་མཆིས་ཚེ་གྲྭ་ཤར་དཀྱུས་མའི་གྲས་ནས་ཀྱང་
གཏོང་གནང་མཛད་ལམ་སྣང་།།
གོང་གསལ་སོ་སོའི་ལས་འགན་ལེགས་སྒྲུབ་བྱུང་ཚེ་སླར་ཡང་འོས་བབ་ལ་
གཞིགས་ཏེ་ཐེགས་པ་རིམ་འཛེགས་ཀྱིས་གནས་སྤར་སོགས་གནང་སྲོལ་ཡོད། །
270



ས་བཅད་ལྔ་བ། ལས་ཚན་གནས་སྤར་གྱི་འགྲོ་ཕྱོགས་སྐོར།
ཐོག་མར་དགེ་འདུན་གསར་ཞུགས་རྣམས་ཕྱགས་ གད་དང་ཇ་འདྲེན་
སོགས་གཞོན་ཁྲལ་ལོ་བཞི་ལྔ་རེ་རྒྱུགས་ཏེ་དེའི་རིང་དཔེ་ཆ་སློབ་གཉེར་བྱས་ཏེ་
དཔེ་ཆ་ཡོངས་རྫོགས་ཐོན་ཟིན་པ་ན་དབུ་མཛད་སྐུལ་བ་ཞེས(གནས་ཀྱི་དང་
པོ) ལྟར་ཡིན་པ་དང་དབུ་མཛད་སྐུལ་ཟིན་པ་རྣམས་ནས་ སོ་ སོའི་འོས་བབ་
ཐེགས་པ་རིམ་འཛེགས་ཀྱི་སྐད་ལེན་པ་དང་། མཆོད་གཡོག་དགེ་གཡོག ལྷ་
ཁང་ཁག་གི་སྐུ་གཉེར། སྤྱན་གཟིགས་དོ་དམ་པ་སོགས་ཀྱི་ལས་འགན་ཁུར་
དགོས་པ་དང་དེ་རྣམས་ཀྱི་ལས་འགན་བསྒྲུབས་ཟིན་ཚེ། སླར་ཡང་རིམ་པ་
ལྟར་སོ་སོའི་ཕེབས་ཁུངས་མཆོད་གཡོག་ནས་མཆོད་དཔོན། མཆོད་དཔོན་
ནས་རྡོ་རྗེ་སློབ་དཔོན་དང་། རྡོ་རྗེ་སློབ་དཔོན་ནས་སྤྱི་ཁྱབ་མཁན་པོ་བར་
དང་། དགེ་ གཡོག་ནས་དགེ་བསྐོས་དང་། སྐད་ལེན་པ་ནས་དབུ་ཆུང་།
དབུ་ཆུང་ནས་དབུ་མཛད་ཁྲི་པ་བར་དང་། ལྷ་ཁང་ཁག་གི་སྐུ་གཉེར་དང་དོ་
དམ་པ་ཁག་ནས་དབུ་ཆུང་དང་། དགེ་གཡོག སྐུ་མདུན་གྱི་གསོལ་གཟིམ་
མགྲོན་གསུམ། འགའ་ཞིག་ཕྱག་ཁང་གི་ཕྱག་མཛོད་གཉེར་ལྡེ་སོགས་ལའང་
གནས་སྤར་མཛད་སྲོལ་བཅས་དགོས་མཁོ་ཆེ་ཆུང་དང་འོས་བབས་ལ་ཞིགས་
པའི་ལས་ཚན་བསྐོ་ཞག་གནང་སྲོལ་ཡོད་པ་རེད།
ས་བཅད་དྲུག་པ། ལས་ཚན་ཆེ་འབྲིང་བསྐོགཞག་
སྐབས་འོས་བསྡུ་གནང་ཕྱོགས་སྐོར།
སྒར་ཆེན་གྱི་ཞྭ་ནག་མཛོད་པ་ཡིན་ན། (བར་ལམ་མཛོད་པ་གཉིས་
ཀྱང་བསྐོ་ཞག་ གནང་ལམ་བྱུང་འདུག)རྩེ་ ཤོད་ ལས་ ཚན་ སེར་སྐྱ་སྤྱི་དང་།
དགེ་འདུན་མང་ཚོགས། ལྷོ་བྱང་མངའ་ཁོངས་ཀྱི་ཞིང་འབྲོག་མི་སེར་བཅས་
273



ནས་འོས་འཆར་འབུལ་དགོས་པ་དང་། སྤྱི་ཁྱབ་མཁན་པོ་དང༌། རྡོ་སློབ།
དགེ་བསྐོས། དབུ་མཛད་ཁྲི་པ་གསུམ་བཅས་དབུ་ཆོས་རྣམས་དགེ་འདུན་
མང་ཚོགས་ནས་འོས་ཤོག་བསྡུ་རྒྱུ། གཉེར་ལྡེ་ཆེ་ཁག་རྣམས་ལྡེ་འཆང་གཉིས་
དང་གཉེར་ཆེན་བཞི)རྒྱལ་དབང་མཆོག་དང་། ཕྱག་ཁང་རྩེ་ཤོད་གཉིས་ཀྱི་
ཐུགས་རེ་དང་། སེར་སྐྱ་བོད་འབྲོག་མངའ་ཁུལ་ཡོངས་ཀྱི་རྣམ་ཀུན་སྤྱི་མོས་ཆེ་
བ་ལ་བསྐོ་འཇའ་བསྐོ་ཞག་གནང་སྲོལ་ཡོད་པ། དེ་བྱིངས་ལས་ཚན་འབྲིང་
ཁག་དང༌། ཆུང་ཁག་རྣམས་སྐྱབས་མགོན་རྩེ་དང༌། ཞྭ་ནག་མཛོད་པའི་
དགོངས་གཞི་ལྟར་བསྐོ་ཞག་གནང་བ་ལས་རྒྱས་བཤད་དམངས་བསྡུར་སོགས་
མི་དགོས།
ས་བཅད་བདུན་པ། འོས་ཐོན་དང༌། ཡེ་ཤེས་
གཟིགས་དཔྱད་ཀྱི་ལས་ཚན་ཆེ་ཆུང་བསྐོ་
འཇའ་བསྐོགཞག་སྩལ་སྟངས་སྐོར།
འོས་ཐོན་ལས་ཚན་ཆེ་ཁག་རྣམས་གོང་ནས་མགྲོན་གཉེར་ལ་བཀའ་ཕབ་
བསྟན་མགྲོན་གཉེར་ནས་གཟིམ་འགག་བརྡ་ཐོ་འབུལ་བར་གསར་ངེས་སོ་སོའི་
གཟིམ་ཤག་ཏུ་བཅར་དགོས་པའི་བསྟོད་མངགས་ཐོག་དོ་བདག་སེར་སྐྱ་སོ་སོ་གོ་
བབས་ཀྱི་ལས་ཞྭ་ལས་ གོས་གཟབ་བཞེས་ཐོག་ནས་དུས་ཐོག་ ཏུ་ གཟིམ་ཆུང་།
འགག་ ཏུ་བཅར་དགོས་པ་དང༌། རྒྱལ་དབང་མཆོག་ན་པཟའ་བར་ གཟབ་
དང་། དར་གཟན་མཚལ་ཁ། དབུ་ཞྭ་ལས་ཞུ ( སྒྲོན་ཞུ་མིན་པའི་དབང་
རྟགས་ལས་ཞུ་ནག་པོ་ཆུང་ངུ་ཞིག) སྐུ་བེར་ བཅས་ གསོལ་ཏེ་བཞུགས་ཁྲིར་་་
ཞབས་སོར་འཁོད་པ་དང༌། ལས་ཚན་རྣམས་གཟིམ་ཆུང་དུ་མཇལ་ཕྱག་ཞུས་
ཐོག་རང་རང་གོ་བབ་ཀྱི་གདན་ལྕོག་དང་། དཀར་སྤྲོའི་སྡེར་ཁ། གསོལ་ཇ།
བཞེས་འབྲས་བཅས་བཤམས་པར་གོ་མིང་སོ་སོའི་རྣམ་དབྱེ་དང་། གོ་གནས་
272



འདྲ་མཉམ་ཡིན་ན་སྐྱ་སེར་གྱི་ལར་རྒྱུ་བཅས་གྲལ་ལ་འཁོད་དེ་གསོལ་ཇ་དང་
པོར་གསོལ་ཇ་བཞེས་ཏེ་བཞེས་འབྲས་ཕུད་འཐོར་ཞུས། གསོལ་ཇ་གཉིས་པ་
གྲུབ་པ་དང་གཟིམ་འགག་ནས་གསུང་བརྡ་བྱུང་བསྟུན་ཡར་བཞེངས་ཐོག་ལས་
ཚན་སེར་མོ་བ་ལ་ལིང་མདུད་ཆེ་བ་མཚལ་ཁ་དང་། སྐྱ་བོ་ཡིན་ན་སོག་དར་
སྔོན་པོ་ཁ་ཚང་ངམ། ཨར་ཤེའི་ཕྱག་མདུད་ཆེ་བ་རེ་སྐུ་མདུན་སྐུ་ངོ་མ་ནས་སྐྱེ་
ལ་བཀོན་གནང་ཐོག མགྲོན་གཉེར་ནས་ཞྭ་ནག་མཛོད་ པ་ཡིན་ན་ནང་་་་
མཛོད་ཉིན་མོ་བདེ་ལེགས་དང༌། དེ་མིན་ཆེ་ཁག་རྣམས་ལ་ ཨ་ཤེ་ཆེ་བ་རེ་
མགུལ་དུ་སྒྲོན་པ་བཅས་བསྐོ་འཇའ་བསྐོ་ཞག་སྩལ་འབྲེལ་ལས་ཚན་སོ་སོའི་ལས་
འགན་གྱི་བགྱི་བའི་རིམ་པ་རྣམས་ལ་བསྟན་སྲིད་ཀྱི་ལར་རྒྱ་ཡལ་བར་མ་བོར་
བའི་ལྷག་བསམ་ཡོད་དགུ་རྩལ་སྤྲུགས་ཞུ་སྒོའི་སྐོར་གྱི་གསུང་དྲོན་མོའི་བཀའ་
བསྒྱུར་བཅས་ གནང་སྲོལ་ ཡོད་ པ་ ཞུ་དགོས། ལས་ཚན་ འབྲིང་ ཁག་ དང་།
ཆུང་ཁག་གསར་ངེས་རྣམས་ལ་སྐུ་མདུན་ནས་མགྲོན་བརྒྱུད་བཀའ་ཕེབས་ཐོག་
དོ་བདག་སོ་སོ་མགྲོན་གཉེར་ཁང་དུ་ལས་ཞྭ་ལས་གོས་གཟབ་བཞེས་ཀྱིས་བཀའ་
བསྒྱུར་ཞུ་བར་བཅར་དགོས་པ་དང༌། མགྲོན་གཉེར་ནས་ཕྱག་མདུད་དཀར་
དམར་གང་དགོས་འབྲིང་བ་རེ་དང༌། ཁ་བཏགས་ཟུབ་ཕྱི་རེ་སྐེ་ལ་བཀོན་ཏེ་
ལས་འགན་བསྐོ་ ཞག་ ཐོག་ རང་རང་བྱེད་སྒོའི་རིམ་པ་རྣམས་བཀའ་བསྒྱུར་་་་
གནང་བ་ཞུ་དགོས་པ་ལས་ སྐུ་མདུན་དུ་བཅར་མི་དགོས་ལ་གོ་ གདན་གསོལ་
འབྲས་སོགས་མེད། །
273



ས་བཅད་བརྒྱད་པ། གྲྭ་སའི་ནང་གི་རིམ་པ་མཐོ་
དམའ་དང་ལས་འགན་གྱི་དབྱེ་བའི་སྐོར།
དང་བོ།
རྡོ་རྗེ་སློབ་དཔོན་གྱི་བགྱི་བའི་རིམ་པ།
རྡོ་རྗེ་སློབ་དཔོན་ནས། ལྷ་དང་བཅས་པའི་འགྲོ་བ་ཡོངས་ཀྱིས་བཀུར་
ཞིང་མཆོད་པར་འོས་པའི་མདོ་སྔགས་ཀྱི་ཡོན་ཏན་མོད་མི་དམའ་བའི་ལེགས་
པར་བརྒྱན་པ། ཕྱི་འདུལ་བ་དང་། ནང་བྱང་སེམས། གསང་བ་སྔགས་
ཀྱི་ཉམས་ལེན་དང་ལྡན་ཞིང་གསུམ་ལྡན་རྡོ་རྗེ་འཛིན་པ་ཆེན་པོའི་བགྱི་པ་མངོན་
དུ་འགྱུར་བར་མཛད་ནས་འདུད་པའི་སྡེ་ཆེན་པོ་འདི་ཉིད་དུ་གཉུག་མར་གནས་
པ་དང༌། གློ་བུར་དུ་ལྷགས་པ། རྣམ་དཀར་གྱི་འཕྲིན་ལས་སྤེལ་བའི་ཕྱིར་
ཕྱོགས་གཞན་དུ་རྒྱུ་བ་དང་བཅས་པའི་ཆོས་སྡེ་ཆེན་པོ་འདིའི་དགེ་འདུན་དུ་
གཏོགས་པ་ཐ་དག་གི་བཀའ་རྒྱུད་རིན་པོ་ཆེའི་གྲུབ་མཐའ་སྤྱི་དང་ཁྱད་པར་ཀརྨ་
ཀམ་ཚང་གི་རིང་ལུགས་ངེས་དོན་ཟབ་མོའི་གྲུབ་པའི་མཐའ་འདི་ལ་བརྟེན་ནས་
ལྟ་བ་དང༌། ནན་ཏན་དུ་བྱ་བ་དང༌། རྟུལ་ཞུགས་དང་། དེ་དག་གི་་་་
བསླབ་པ་དང་འདུལ་བ་ཀུན་དུ་སྤྱོད་པའི་ཡན་ལག་ཏུ་གྱུར་པའི་བླང་དོར་གྱི་
གནད་རྣམས་ནམ་ཡང་མི་བསྐྱུད་པ་དང༌། འགལ་བ་ཕྲ་མོ་ཙམ་གྱིས་ཀྱང་མ་
གོས་པར་རང་གིས་ཉམས་ བཞེས་ཟལ་ ཐོན་ཐོག་ནས་གཞན་ལ་ཡང་རྒྱ་ཆེར་་
འདོམས་པ་སོགས་མདོ་རྒྱུད་རྒྱ་མཚོའི་དཔེ་མཁྱུད་མི་མངའ་བར་དར་སྤེལ་ཁྱབ་
འདོམས་གང་ཆེ་མཛད་རྒྱུའི་ཐོག་རྒྱུད་སྡེ་རབ་འབྱམས་ཀྱི་གཞུང་མན་ངག་ཆོ་ག་
ཕྱག་ ལེན། འབུད་ བརྡུང༌ དཀྲོལ་ གསུམ། གར་ ཐིག་ དབྱངས་ གསུམ
གཏོར་བཟོ་མར་རྒྱན། མདོས་ཀྱི་བྲེན་ལྷས། མཆོད་གཏོར་བརྒྱན་འགྲེམས་
27!



ལ་སོགས་པ་སྤྱི་དང་བྱེ་བྲག་གི་བགྱི་བ་ཐམས་ཅད་བཀའ་རྒྱུད་གོང་མ་རྣམས་ཀྱི་
བཞེད་པ་ཐུན་མོངས་མ་ཡིན་ཇི་སྲིད་ཉམས་སྨད་དུ་མི་འགྲོ་བའི་ཕྱག་ལེན་ཐ་
དག་ཇི་བཞིན་ཁོང་དུ་ཆུད་ཅིང་གཞན་ལ་འདོམས་པ་ལ་ཐོགས་པ་མེད་པའི་
མཁྱེན་རབ་ཀྱིས་རྩལ་རྫོགས་པ། ལུང་རྟོགས་ཀྱི་བསྟན་པའི་སྲོག་ཤིང་ལྟ་བུའི་
ཕྱོགས་ཡོངས་ཀྱི་ཐུགས་འཁུར་བདག་གིར་བཞེས་དགོས་པ་མ་ཟད་རྣམ་ཀུན་
སྒར་ཆེན་གྱི་སྒྲུབ་མཆོད་ཁག་སོགས་ཆོ་ག་ཕྱག་ལེན་ཡོངས་རྫོགས་ཀྱི་དབུ་ཞུགས་
མཛད་དེ་བདག་འཇུག་དབང་ལེན་གྱི་རིམ་པ་དང་། གཤིན་ཆོག་གི་སྐབས་སུ་
སྦྱངས་དབང་དང༌། བྱང་བཞུ་གནས་འདྲེན་སོགས་གཤིན་གསོན་གྱི་སྐྱབས་
འཇུག་གནང་དགོས་པ། རྒྱུད་སྡེའི་དཀྱིལ་འཁོར་ཁག་ གི་ ཐིག་རྡུལ་ཚོན་་་་
ཐམས་བཅད་ཀྱི་ཕྱག་བཞེས་དང་སློབ་ཁྲིད་རྐང་འཛིན་གསོ་སྐྱོང་མཛད་རྒྱུ་མ་
ཟད། གར་འཆམ་ཁག་གི་འཆམ་པ་གསར་པ་རྣམས་ཀྱི་འོས་གཟིགས་ཞལ་
གྲངས་དང་མཚན་ཐོ་འདོན་སྤེལ་གནང་རྒྱུ། གར་འཆམ་ཡན་ལག་ཁག་གི་
འོས་འགན་གཏན་འཁེལ་དང་བརྡ་ཐོ་གནང་རྒྱུ། གོར་འཆམ་པ་གསར་རྙིང་
ཐམས་ཅད་ལ་སློབ་ཁྲིད་བསྐྱར་སྦྱོང་དང་། འཆམ་རྒྱུགས་བཞེས་རྒྱུ་བཅས་ཀྱི་
ཐུགས་འགན་བཞེས་རྒྱུའི་ཐོག་སྐྱབས་མགོན་རྒྱལ་དབང་ཡབ་སྲས་ཕྱོགས་ཕེབས་
ཀྱིས་གདན་སར་བཞུགས་མེད་པའི་སྐབས་སུ་རབ་བྱུང་གི་སྡོམ་པ་བསྩལ་རྒྱུ་དང་
ཟླ་བ་ངོ་རེ་བཞིན་ཉ་སྟོང་བརྒྱད་གསུམ་གྱི་གསོ་སྦྱོང་གི་སྐབས་སུ་གསོ་སྦྱོང་གི་
མདོ་གསུང་རྒྱུ་དང༌། རྒྱུན་དུ་དགེ་འདུན་རྣམས་ལ་གཅེས་འཛིན་མགོན་་་་
སྐྱབས་གནང་འོག་གང་སྤྱིའི་མཁྱེན་ཡོན་དང་བསླབ་པ་བགྲེས་ཤོས་ཀྱི་འཁུར་
བཞེས་ཐོག་འདུས་སྡེའི་ཕྱོགས་ཡོངས་ཀྱི་སྤྱི་སྒྲིག་ཚགས་སུ་ཚུད་པ་བཅས་སྐྱབས་
མགོན་དོན་གྱི་བདག་པོའི་ཐུགས་བཞེད་དང་འདུས་སྡེ་སྤྱིའི་མོས་བློ་དང་མཐུན་
པའི་བསྟན་པའི་ཞབས་འདེགས་ལ་གཟེངས་སུ་ཐོན་པའི་མཛད་རྗེས་འཇོག་རྒྱུ་
མ་ཟད། གྲྭ་ཚང་གི་དབུ་ཆོས་ལྷན་རྒྱས་གནང་དགོས་རིགས་ལ་མགོ་རྡོ་རྗེ་སློབ་
275



དཔོན་གྱི་མཚན་དོན་མཚུངས་པའི་གཙོ་འགན་བཞེས་ཏེ་བསམ་གྲོས་འདོན་པ་
དང་། བསྡོམས་ཚིགས་མཐའ་གཅོད་རིགས་ཀྱང་དབང་ཚད་དང་མཚུངས་པ་
གནང་ཆོག་པ་བཅས་སོ། །
གཉིས་པ།
སྒར་ཆེན་སྤྱི་ཁྱབ་མཁན་པོའི་འགན་དབང་སྐོར།
སྤྱི་ཁྱབ་མཁན་པོ་ནི། རང་ཉིད་ཆོས་སྒོར་ཞུགས་ པའི་བྱ་རིམ་ནས་་
གཤམ་ཐབས་སླབ་གྲལ་གྱི་ལས་འགན་རིམ་པ་བརྒྱུད་ལས་ཚན་སོ་སོའི་བྱ་གཞག་
རྣམས་ལ་ཐེག་པ་ཁུར་ལེན་གྱིས་ལེགས་བསྒྲུབས་ཞུས་ཐོག་ཕྱོགས་ཡོངས་ནས་
ཆོས་ལུགས་ཀྱི་ཤེས་བྱར་ཐུགས་བརྩོན་ངལ་ བ་ ཁྱད་དུ་བསད་དེ་མཁྱེན་པའི་པ་
དཔལ་འབར་བ་དང་། སྒར་ཆེན་གྱི་དབུ་མཛད་ཁྲི་པའི་གདན་ཁྲི་མཐོན་པོ་ལ་
མངོན་པར་འཛེག་པའི་སྐལ་བཟང་མངོན་དུ་གྱུར་ནས་ལོ་མང་བར་དབུ་མཛད་
ཁྲི་པའི་ལས་ཁུར་བཞེས་ཏེ་གསོ་བྱང་སྔགས་ཀྱི་སྡོམ་པ་དང་བསླབ་གསུམ་ལུང་
རྟོག་གི་བསྟན་པའི་བྱ་བ་སྤྱི་དང་རིམ་གཉིས་བསྐྱེད་རྫོགས་ཟུང་འཇུག་གི་སྒོ་ནས་
བརྒྱུད་སྡེ་གོང་འོག་གི་སྒྲུབ་མཆོད་ཁག་དང་། རྩ་གསུམ་ཆོས་སྲུང་དམ་ཅན་
རྣམས་ལ་མཆོད་གཏོར་སོགས་བྱིན་བརླབ་གསུམ་དང་ལྷ་སྔགས་ཆོས་སྐུའི་རོལ་
པའི་ང་རྒྱལ་དང་ལྡན་པས་སྦྱོར་དངོས་རྗེས་གསུམ་རྣམ་དག་དམ་པ་གསུམ་གྱི་
རྩིས་ཟིན་པའི་དམིགས་རིམ་གྱེར་སྒོམ་དང་། རོལ་སིལ་བསྐོར་དཀྲོལ་སོགས་
བདེ་གཤེགས་དགྱེས་པའི་མཆོད་སྤྲིན་རྣམས་ཀུན་བཟང་སྨོན་ལམ་ལྟ་བུ་སྤྲོས་པ་
ལས་བསྟན་འགྲོའི་འཕྲལ་ཡུན་གྱི་བདེ་དགེ་ཟད་མི་ཤེས་པ་སྐྲུན་རྒྱུ་སོགས་འོག་ཏུ་
འཆད་པའི་དབུ་མཛད་ཁྲི་པའི་བགྱི་བ་ཐམས་ཅད་ལ་རྩེར་སོན་པའི་ཐོག་རང་
ཉིད་བློ་གྲོས་ཀྱི་འཇུག་སྒོ་མཆོག་ཏུ་ཡངས་པས་ སྒར་ཆེན་གྱི་འདོན་ཆོས་སྤྱོད།
མཆོད་བཟོ་རྒྱན་སྤྲོས། འབུད་རྡུང་དཀྲོལ་གསུམ། གར་ཐིག་དབྱངས་་་་་
276



གསུམ། དབང་ལེན་བདག་མདུན་གྱི་རིམ་པ་བཅས་སྒར་ཆེན་གྱི་འཕྲིན་ལས་
སྐྱོང་བ་ལ་རྡོ་རྗེ་སློབ་དཔོན་དང་གཉིས་སུ་མེད་པའི་ཕྱག་ལེན་མཛད་རྒྱུའི་རིགས་
མཐའ་དག་ལ་མཁས་ཤིང་། ལྷག་པར་མདོ་སྔགས་ཀྱི་གཞུང་ལུགས་སྤྱི་དང་།
ངེས་དོན་སྒྲུབ་རྒྱུད་སྙིང་པོ་དཔལ་ལྡན་ཀརྨ་ཀམ་ཚང་གི་གྲུབ་པའི་མཐའ་དང་།
བཀའ་རྒྱུད་གོང་མ་རྣམས་ཀྱི་བཞེད་པ། རྒྱལ་དབང་རིམ་བྱོན་རྣམས་ཀྱི་ཐུན་
མོང་མ་ཡིན་པའི་ཕྱག་བཞེས་མཐའ་དག་ཚངས་ལ་མ་ནོར་བའི་ལག་ལེན་དང་
རྒྱུད་འཛིན་དར་སྤེལ་མཛད་པ་ལ་མཆོག་ཏུ་གྱུར་ཅིང་གཞན་དྲིང་མི་འཇོག་པའི་
སྤོབས་པ་དགེ་བའི་མཁྱེན་བརླབས་འགྲན་ཟླ་བྲལ་བའི་ ཐོག སྐུ་ན་དང་་་་
བསླབ་པ་བགྲེས་ཤོས་བཅས་ལ་བརྟེན་ཕྱོགས་ཡོངས་ཀྱི་རྒྱུས་ཁྲིད་དང་། སློབ་
སྟོན་པ་ཚང་མའི་བློ་འདྲི་ཡུལ་བཅས་གནང་རྒྱུ་དང་འབྲེལ་མཇུག་སྣོན་དོ་དམ་ .
ཡང་ནན་པོ་བཅས་གནང་རྒྱུར《སྤྱི་ཁྱབ་མཁན་པོ»ཞེས་པ་རྒྱལ་མཆོག་སྐུ་ཕྲེང་
བཅུ་དྲུག་པའི་སྐུ་དུས་དམིགས་བསལ་བསྐོ་གཞག་སྩལ་བ་ཞིག་ཡིན་པ་རེད།
(འདི་སྐྱབས་མགོན་མཆོག་གིས་ཡེ་ཤེས་གཟིགས་དཔྱད་ཀྱིས་གཞུ་རིན་ཆེན་
གླིང་གི་དབུ་མཛད་མཆོག་གླང་ཞུ་བ་སྐུ་ཡོན་ཕུལ་དུ་ཕྱིན་པ་སྐུ་ན་དྲུག་ཅུ་རྩ་
གྲངས་ལ་ཕེབས་ཤིང་སྐུ་གཟུགས་འབྲིང་ཙམ་དང༌། བཞིན་རས་སྔོ་སངས་ཕྱི་
མིའི་དབྱིབ་ཅུང་ཟད་ཚང་བ་ཞིག་ཡོད། ཟིངས་འཁྲུགས་ཞོད་འཇགས་རྗེས་
རང་ཁྱིམ་དུ་ཕྱིར་ལོག་གནང་ནས་ལོ་ཤས་སོང་མཚམས་གཤེགས་སྐབས་བལྟས་
བཟང་ཡང་མངོན་ཅན་བྱུང་འདུག་ལ་སྐྱབས་མགོན་མཆོག་ནས་སྐྱེས་བུ་འདི་
དག་དཔལ་མཆོག་གི་གླང་པོའི་རྣམ་འཁྲུལ་ཡིན་པར་སྔོན་ནས་ཞལ་གྱིས་འཆེས་
པ་ཡིན) ལ་ སྒར་ཆེན་གྱི་ཕྱོགས་ཡོངས་ལ་གཟིགས་རྟོག་བཀའ་ཁྱབ་གནང་་་་
དགོས་པའི་ལས་འགན་ཡོད་པ་དང་། གལ་ཏེ་སོ་སོའི་ལས་དོན་འགྲིག་མིན་
བྱུང་ན་མཆོག་དམན་ཐམས་ཅད་ལ་བཀའ་བཀོད་གནང་ཆོག་པའི་སྤྱི་ཁྱབ་ཀྱི་
དབང་ཆ་ཡོད། ལས་དོན་གལ་ཆེའི་རིགས་ལ་དབུ་ཆོས་ལྷན་རྒྱས་ཁང་ལ་ཡང་
Zarz
277



ཕེབས་དགོས་ཤིང༌། རྣམ་ཀུན་ཚོགས་ལ་ཕེབས་མིན་ཇི་ལྟར་མཛད་ཀྱང་ཆོག་
པ་ནི་དམིགས་བསལ་དར་ཧན་མཁན་པོ་ལྟ་བུར་གཟིགས་བསྐྱངས་གནང་བ་
ཞིག་བཅས་སོ། །
གསུམ་པ། དགེ་བསྐོས་སམ་ཆོས་ཁྲིམས་པའི་
ལས་འགན་དང་དབང་ཆའི་སྐོར།
དགེ་བསྐོས་ནས། རྣམ་ཀུན་འདུས་ སྡེ་སྤྱིའི་སྒྲིག་ཁྲིམས་གནོན་ སྡེམ་
ཐུགས་འགན་བཞེས་རྒྱུ་གཙོ་བོ་གནང་དགོས་པ་སྟེ་སྐར་ཆེན་འདིའི་བསྟན་པའི་
དར་རྒུད་དང་འཕེལ་འགྲིབ་ཀྱི་རྒྱུ་རྐྱེན་གཙོ་བོ་ཆོས་ཁྲིམས་པའི་བགྱི་བར་རགས་
ལུས་པ་ལྟར་ཡིན་ཅིང་། དེ་ཡང་《འདུལ་བ་ལུང་»ལས་ཁྲིམས་ནི་རྒྱུ་དང་མི་
རྒྱུའི་ས་བཞིན་དུ། །ཡོན་ཏན་ཀུན་གྱི་གཞི་རྟེན་ལགས་པར་གསུངས། །མང་དུ་
ཐོས་པའི་ཡོན་ཏན་རྒྱས་པར་འགྱུར། ། ཞེས་དང་《འཇམ་དཔལ་རྩ་རྒྱུད་》ལས
《ཚུལ་ཁྲིམས་འཆལ་ལ་ཐུབ་དབང་གིས། ། སྔགས་འགྲུབ་པར་ནི་མ་གསུངས་
སོ། ། མྱ་ངན་འདས་གྲོང་འགྲོ་བ་ཡི། ། ལུས་དང་ཕྱོགས་ཀྱང་མ་ཡིན་ནོ»ཞེས་
གསུངས་པ་ལྟར་སངས་རྒྱས་ཀྱི་བསྟན་པ་དང་། སེམས་ཅན་གྱི་བདེ་སྐྱིད་ལ་
འཕྲལ་ཡུན་གྱི་དགེ་ལེགས་དོན་གཉིས་ཕུན་སུམ་ཚོགས་པའི་དཔལ་དང་ཡོན་
ཏན་ཇི་སྙེད་འབྱུང་བའི་གཞི་རྩ་འཕགས་པའི་དགེ་འདུན་ལ་ཐུག་འདུས་སྡེ་རྒྱུས་
ཤིང་ཐུགས་མཐུན་ཁྲིམས་གཙང་གིས་བསླབ་གསུམ་ལུང་རྟོགས་ཀྱི་ཐུབ་བསྟན་
རིན་པོ་ཆེ་དར་སྤེལ་བྱེད་པ་ནི་བསྟན་པའི་གཞི་མ་དགེ་འདུན་གྱི་འདུལ་ཁྲིམས་
ཁོ་ནར་རག་ལས་པས་རྣམ་ཀུན་སྒར་ཆེན་གྱི་བཅའ་ཡིག་ཆེན་མོར་གཏན་ལ་ཕབ་
པའི་བླང་དོར་འབྲུ་དོན་ཕྲ་རགས་མཐའ་དག་ཐུགས་ལ་ངེས་ཤིང་དགེ་འདུན་
ཚང་མས་བཅད་མཚམས་ལས་ཕྲ་མོ་ཙམ་ཡང་མི་འགལ་བའི་བླང་དོར་ལག་ལེན་
འཁྱོལ་བ་མཛད་རྒྱུ་ནི་གནད་དམ་པ་ཡིན་ཏེ། འོན་ཀྱང་ད་ཆ་གདན་ས་འདིར་
278



དེ་སྔའི་བཅའ་ཡིག་མཐུ་མོ་ཆེ་རིམ་པ་སོགས་རྩ་འཛིན་གྱི་ཡིག་རིས་ན་གཅིག་
ཀྱང་མ་བཞུགས་སྟབས་བླང་དོར་སྐོར་ཞིབ་ཁྲ་ཁོ་བོ་ཅག་གི་འདྲེན་བྱེད་ཀྱི་སྤྱོད་
ཡུལ་དུ་མ་གྱུར་མོད། ཡིན་ན་ཡང་དེ་སྔ་རང་གི་མིག་ལམ་དུ་བཅའ་བ་ཆོས་ཀྱི་
ཁྲིམས་ཡིག་ཁག་ཡུད་ཙམ་རེ་མཇལ་མྱོང་བའི་སྐལ་བཟང་བག་ཆགས་ཡིད་ཀྱི་
དྲན་འཆར་དུ་བླང་དོར་གྱི་མདོར་ལེན་འོལ་སྤྱི་ཙམ་ངེས་པ་ལ་གཙོ་བོར་དགེ་
འདུན་རྣམས་རྒྱུན་དུ་འདུ་ཁང་གི་ཚོགས་སུ་འབྱོན་དུས་འདུ་ཁང་མཆོད་གཡོག་
ནས་འཁར་རྔའི་སྒྲ་སེང་གེ་ང་རྒྱལ་ཞི་ཞིང་ཚང་དུ་གཉིད་ཁ་མའི་ང་རོ་ལྟར་ཤིན་
ཏུ་འདལ་ཞིང་འུར་རྡུང་མེད་པར་རང་བཞིན་གྱི་མོས་ལ་མཐའ་འཇོག་པར་བྱེད་
པའི་ཚོགས་བརྡ་བཏང་བ་དང་། དགེ་འདུན་ཐམས་ཅད་གཟན་ ཟླུམ་གྱོན་
དང༌། ཕྱག་ཕྲེང་བ། ཞི་དལ་ལྷོད་གསུམ་གྱི་སྒོ་ནས་བསྟན་འབར་མ་འུར་
འདོན་གྱིས་འཛོམས་ཏེ་རང་རང་གི་གྲལ་དུ་བཞུགས་དགོས་པ་དང༌། གྲལ་དུ་
ཁོད་ནས་ཐམས་ཅད་ལུས་དྲང་པོ། མིག་སྣ་རྩེ། སྒོ་གསུམ་གཞན་དུ་མ་་
གཡེང་ པར་དབུ་མཛད་ལ་བསྟུན་ཏེ་ཞལ་འདོན་གྱི་ཚིགས་དོན་ གདངས་་་་་་་
དབྱངས་བློ་རྩེ་གཅིག་སྒྲིལ་གྱིས་འདོན་སྒོམ་དང་འབུད་རྡུང་དཀྲོལ་གསུམ་རོལ་
ཆའི་རིགས་བཅས་ལ་སོ་སོ་ནས་ལྷག་བསམ་རྣམ་དག་བྱེད་པ་ལས་གྲལ་དུ་ཚུགས་
མ་ཐུབ་ཀྱི་པུས་མོ་དང་གྲུ་སུབས། ཁ་མིག་གི་ལབ་བརྡ་དང༌། མགོ་འདྲིལ་
དང་ཤུབ་ལབ། རྐང་རྐྱང་ལག་བསྣར། གཉིད་དུ་ཡུར་བ་དང་སྣ་ཐ་འཐེན་
པ། ཟ་བཏུང་ལ་ལོངས་སྤྱོད་ཚེ་ཧུབ་སྒྲ་ཅབ་སྒྲ་འདོན་པ། ཡར་ཚོགས་མར་
གྲོལ་སྐབས་ཁ་བཤད་ལག་བརྡ་རྩེད་མོ་ཧབ་བགད། མཆོང་རྒྱུགས་བྱེད་པ།
འདོན་པའི་གདངས་དབྱངས་ཟུར་འཁྱེར། རྔ་རོལ་ཐོལ་རྒྱག་གིས་གཞུང་དང་
འགལ་བའི་རྡུང་སྟངས་དང༌། འཛིན་ལུགས་བླང་འཇོག་གང་བྱུང་བྱེད་པ།
ཚོགས་རྗེས་མ་ནོན་པ་སོགས་ཀྱི་སྒྲིག་འགལ་རིགས་དང་གཟན་གཤམ། སྟོད་
ཚར། སྨད་གཡོག་བླ་གོས། གདིང་བ། མཆིལ་ལྷམ་ཡན་ཆད་རུང་མཐུན་
279



མ་གཏོགས་ཁ་དོག་ནག་ཤས་ཆེ་བ་དང༌། ཆ་ཚད་མ་ཚང་བ། ཚད་བརྒལ་
ཐལ་ཆེ་དང༌། རིང་ཆེས་ཐུང་བཅོང་མིན་པའི་ཟླུམ་པོར་བགོ་བ་སོགས་བཙུན་
ཉམས་གང་དོད་བྱེད་པ་ལས་གང་བྱུང་མིན་པ། སྐྲ་ཚད་ལས་བརྒལ་བ་དང་།
གློ་ཆ་གྲི་གུ ཁབ་ཤུབ་འདོགས་པ་བཅས་ཁྱིམ་སྤྱོད་ལྟར་བྱས་ཏེ་འདུལ་ཁྲིམས་
ལས་འགལ་ཞིང༌། འཇིག་རྟེན་མ་དད་པའི་ལས་དང་། སེར་སྦྲེངས་གར་
འཆམ་དང༌། རྒྱལ་བའི་ཆིབས་བསྒྱུར་ཁག་སོགས་ཆོས་ལུགས་ཀྱི་མཛད་ཆེན་
རྣམས་སུ་མགོ་ལུས་གཙང་སྦྲ་མེད་པའི་གྲིབ་མ་ཅན་དང༌། ན་བཟར་སླ་བཅོས་
སེར་སྦྲེངས་ གོ་རིམ་འཆོལ་བ་དང་། དལ་བྲེལ་མི་སྙོམ་པའི་བར་ཆད་རུབ་
འཚང་ཕྱི་མིག་བལྟ་བ། ཤོག་ རྒྱུགས་ཀྱི་འབོད་སྒྲ་ སྒྲོགས་ པ་སོགས་ གྲ་མ་་་་
འགྲིགས་ཀྱི་མིག་སྔར་གཟན་རིགས་བྱུང་ན་དགེ་གཡོག་ལ་བཀོད་པ་བཏང་ནས་
འཕྲལ་དུ་ཡོ་བསྲང་བྱེད་དུ་འཇུག་རྒྱུ། རང་དོན་དགོངས་ཞུ་བྱུང་རིགས་ལ་ཕ་
མ་སྤུན་མཆེད་འདས་གྲོངས་སོགས་རིགས་གལ་ཆེ་ཆུང་དངོས་ཡོད་ལ་གཟིགས་
པའི་དུས་བཀག་བཏང་འཛིན་མཛད་རྒྱུ། རྣམ་ཀུན་ཕམ་པ་དང་པོའི་མཐའ་
འགེགས་ཕྱིར་གླིང་ཁྲིམས་སྡེམ་རྒྱུ་འདི་ཡང་དབྱར་དགུན་གར་འཆམ་སོགས་
དུས་ཆེན་ཁག་ལ་མི་ཚོགས་ཆེ་བས་གོ་ཡུལ་ཤོང་མིན་སྐབས་ཚོགས་གཏམ་བཏང་
སྟེ་གླིང་ཁྲིམས་བཤིག་དགོས་པ་ཕུད་དེ་མིན་དགོན་གྱི་ལྕགས་རིའི་ནང་ཚུད་ལ་
སེར་སྐྱ་མཆོག་དམན་ཕོ་མོ་རྒན་གཞོན་ཚང་མ་ནས་སྒར་ཆེན་གྱི་བཅའ་ཡིག་
དགོངས་དོན་ལྟར་དགེ་བསྐོས་དཔོན་གཡོག་གསུམ་གྱི་བཀའ་བཀོད་ལ་བརྩི་
འཁུར་ཞུ་དགོས་ཤིང་། བླ་བྲང་དང་བྲང་ཁང་སོ་སོར་དད་སྦྱིན་གནས་མཇལ་
སོགས་ཕྱི་འགྲུལ་རིགས་འབྱོར་ན་དགེ་བསྐོས་ལ་དགོངས་ཞུ་ཞུས་ཏེ་གནང་བ་
ཐོབ་པ་ན་རྟ་ལ་གཡེར་ཁ་ལིང་གཤང་བཏགས་པ་དང་། གྲི་མེ་མཚོན་ཆ་རྒྱབ་
ཁུར། སྐྲ་བསྐོར་སྟོད་ཧྲེང་སོགས་མ་དད་མ་གུས་པའི་སྒྲུབ་ཉམས་ཧོར་སྤྱོད་
རིགས་དང་། བླ་བྲང་གི་ཐོ་ཕྱིར་དད་སྦྱིན་དང་སྐུ་མགྲོན་ཁག་གྲ་སྒྲིག་སྣེ་ལེན་
280



ཞུ་འོས་ཕུད། དེ་མིན་བྲང་ཁང་སོ་སོར་སྐྱེས་པའི་རིགས་ལས་བུད་མེད་མ་སྲིང་
ཙམ་མ་གཏོགས་ཞག་སྡོད་མི་ཆོག་ལ་ཉིན་མོའང་སྤུན་མཆེད་དང་མགྲོན་པོ་གལ་
ཆེན། བྲང་ཁང་ཤུ་འབིག་དང་ཝ་ཁ་ཐིགས་ཚགས་སོགས་ལ་བུ་མེད་གླ་འཁོས་
བྱེད་དགོས་རིགས་ཀྱང་ལས་ཀ་ཟིན་འཕྲལ་ཕྱིར་སློག་བྱེད་ པ་ལས་ཞག་ སྡོད་་
བསྟེན་བལ་རིགས་བྱས་མི་ཆོག སྐྱེས་ཕོ་མོ་སུ་ཐད་ནས་དགེ་འདུན་ཕེབས་
ལམ་རྡོ་སྐས་སོགས་ཀྱི་སྟེང་དུ་རྐུབ་སྟེག་ཧོར་འདུག་བྱེད་པ་དང་། ཞོལ་མི་
ནས་མགྲོན་པོར་སྣེ་ལེན་ཡིན་ཁུལ་གླིང་གསེབ་ཏུ་ཆང་སྣོད་ཕར་ཁུར་ཚུར་ཁུར་
བྱེད་པ་བྱུང་ན་བླ་བྲང་གི་སྒོ་ར་བ་ནས་མགོ་བྱར་མིག་བསྐོས་ཀྱི་ཆང་སྣོད་འཕྲོག་
གཅོག་གིས་ཤུལ་མེད་བཟོ་རྒྱུ་མ་ཟད། གླིང་གསེབ་ཏུ་བླ་བྲང་གོང་འོག་གི་འུལ་
མི་ཡན་གྱི་བུ་མེད་རིགས་རྒྱབ་ཧྲེང་ཡོག་རྐྱང་སོགས་བྱས་ཏེ་འགྲོ་མི་ཆོག དགེ་
འདུན་རྣམས་ནས་ཀྱང་རྣམ་ཀུན་གྲྭ་ཤག་གི་ཕྱི་ནང་དང་སྲང་ལམ་འཁོར་ཡུག་
བཅས་པའི་རང་རང་ས་ཁུངས་སོ་སོར་གཙང་སྦྲ་གད་བདར་དཀར་ཐིག་སོགས་
དང་བ་འདྲེན་པ་བྱེད་རྒྱུའི་ཐོག་རྣམ་ཀུན་ཆབ་སིལ་རྣམས་སྤྱི་སྒེར་གསང་སྤྱོད་
ཆེན་མོ་དང་། ཆབ་ཡུར་ཤར་ནུབ་ཏུ་མ་གཏོགས་གང་བྱུང་དུ་གནང་མི་ཆོག་
རྒྱུན་དུ་ཚོགས་ཆོས་དང་བསླབ་ པ་ སློབ་ གཉེར་ཁོ་ནར་འབད་དགོས་པ་ལས།
གྲྭ་ཤག་ཕན་ཚུན་དུ་བརྒྱུད་ལང་ཤོར་དུ་འགྲོ་བའི་ཇ་མགྲོན་འདུ་འཛོམས་བྱེད་
རེས་དང༌། བག་མེད་པའི་རྩེད་འཇོ་ཀུ་རེ་བཞད་གད་སོགས་ཅ་ཅོའི་སྒྲ་དང་།
གྲྭ་ཆས་ཚུལ་བཞིན་མ་གྱོན་པར་རང་དགར་གླིང་གསེབ་ཏུ་རྒྱུ་བ། དུག་གསུམ་
གྱིས་ཀུན་ནས་སླང་པའི་མྱོས་བྱེད་དང་མྱོས་བྱེད་ཀྱི་སྡེར་གཏོགས་པའི་ཐ་མི་ཁ་
རྔུབ་འཐུང་ལ་སོགས་བྱས་མི་ཆོག གཞུང་དོན་དང་སྦྱིན་བདག་ཁག་གིས་
གྲོང་ཆོག་གདན་ཞུ་དང་། སྒེར་དོན་དགོངས་ཞུ་སོགས་ཕྱོགས་འགྲོའི་སྐབས་
སུ་ལྕགས་རིའི་མཐོ་མཚམས་ཕྱི་ནས་མ་གཏོགས《འབག་ཆས》 སམ《སྦགས་
ཆས》ཟེར་བའི་གོས་ལྷམ་སྐྱ་ཆས་རིགས་གྱོན་ནས་འབྱོར་ཐོན་མི་ཆོག ( སྦགས་
281



ཆས་ཞེས་པ་རང་བཞིན་དགེ་འདུན་གྱི་ལོག་འཚོའི་དཀོར་ལ་འབག་པའི་མི་འམ།
སྡོམ་པར་མི་གནས་པའི་ཚུལ་འཆལ་ཉེས་ལྟུང་གི་དྲི་མས་སྦགས་པའི་གོས་ཕུ་ཐུང་
ཅན་ལ་ཟེར)ལ་མཐའ་ན་རྙེད་པའི་སྣོད་ཀྱང་འབོག་དཀར་ནག་སོགས་གང་
བྱུང་ཁྱེར་མི་ཆོག དགེ་འདུན་གྱི་སྡེའི་ནང་དུ་མི་ཚན་ཕྱོགས་ཁྱེར་དང་། ཕྲ་
མས་དབྱེན་བཅོས་པའི་དཀྲུག་ཤིང༌། ཤ་ཚའི་ཁུལ་གྱི་ཀྱལ་ཀ་ལའང་ལྐོག་ཤུབ་
འཕྱ་རྒོད། གཞན་གྱི་དགེ་གཞོན་ལ་བློ་བྲིད་བསྟེན་སྒོར། ཆགས་སྡང་གི་
གཏམ་དང་ཕན་གནོད་ཀྱི་སྦྱོར་པའི་འཕྲིན་སྐྱེལ། འཆལ་གཏམ་ ཅལ་སྒྲོག་
སོགས་དགེ་འདུན་ནང་དབྱེན་གྱི་གཞན་རྒྱུད་འཁྲུག་གཞིའི་རིགས་དང་། སྤྱི་
རྫས་ལ་བག་མེད་སྒེར་སྤྱོད་ཀྱིས་ཐེལ་ཟད་དུ་གཏོང་བ། བླ་མ་མཁན་སློབ་དང་
བགྲེས་ རབས་ ཡོན་ ཏན་ ཅན་ ལ་ མ་ རངས་ པའི་ ཁ་ གཏོང་ ལོག་ བལྟ་ དང་།
ཉམས་ཆུང་སྤྱོད་བཟང་རྣམས་ལ་བསྙད་སྤྱོད། རང་མཉམ་ལ་འགྲན་སེམས་
ཀྱི་ཞེ་སྡང། སྡེ་དཔོན་དྲག་བཙན་དང་བན་རྩ་ཕྱོགས་འགྲུལ་ངོ་ཤེས་ཡིན་མིན་
མང་པོའི་སྣེ་ཤན་ཐོག་སྙེད་བཀུར་འབུལ་བའི་ངོ་ཁྱེར་ཡར་ཞུ་མར་གནང་དང་
འཕྲིན་སྐྱེལ་ཉན་སྣ་གྲོས་འདོན་སོགས་ལ་འཁྱུག་ཅིང་འཕེར་རྒྱུ་ཆེན་པོ་བྱེད་པ་
འདི་ཡང་དགེ་འདུན་སྤྱིའི་ཞབས་འདྲེན་དུ་འདུག་པས་རྒྱས་བསྡུས་རན་པ་བྱེད་
རྒྱུ། བྱང་ཆུབ་སྒྲུབ་པའི་བགེགས་འདོད་ཆགས་དང་ཞེ་སྡང་འཕེལ་གཞི་བྲང་
ཁང་དུ་ཡོ་བྱད་རྒྱས་སྤྲོས་དང་། ལྷག་པར་རྩྭ་ཆུ་ལ་ལོངས་སྤྱོད་ཅིང་འཇིགས་
སྣང་དང་དངས་སྐྲག་མི་ཟད་པ་ སྐྱབས་མེད་མགོན་མེད་ཀྱི་དུས་འགྲོ་མང་པོ་
བསམ་བཞིན་དུ་སྲོག་བཅད་ནས་ཤ་ཁྲག་ལ་ལོངས་སྤྱོད་དུ་བརློམ་ པ་འདི་ནི་
སྐྱབས་ཀྱིས་བསླུས་པ་ཡིན་པས་གཏན་འགོག་བྱེད་པ་གལ་ཆེ་དད་ཅན་མགོ་རྨོང་
དུ་འཇུག་པའི་མི་ཤེས་ཤེས་རྫུའི་ཟོབ་མངོན་གསལ་མེད་པའི་འཇབ་བུ་འདི་དང༌།
ལྷག་པར་མི་ཆོས་བླ་མའི་བརྫུན་འདི་ལུགས་གཉིས་ཁྲིམས་འབྲས་གང་ལའང་
ཉེས་ཚབས་ཤིན་ཏུ་ལྕི་བས་རྩད་ཞིབ་རྩ་བརྡར་གཅོད་དགོས། གཞིས་བྱེད་
282



དགོན་གྲོང་གང་དུ་ཡང་བླ་མ་གྲྭ་ཚང་དང་ཉེ་འབྲེལ་སྤུན་མཆེད་ཆེ་མཚན་ལྟག་
ཁུར་གྱིས་གཞན་ལ་ཤེ་མོང་གི་དབང་ཤེད་བྱས་མི་ཆོག་ལ་ ཐབས་མཁས་ཀྱིས་
གཞོགས་སློང་ཡང་མི་ཆོག ལྷག་པར་གྲོང་ཁུལ་དུ་ནང་མི་སྤུན་མཆེད་ལ་་་
བབས་མཐུན་མིན་པའི་བན་སྐལ་རྩོད་པ་དང༌། ཚོང་མཁེ་སྤོག་པ། འབམ་
ཚོང་སྤུས་བསྒྱུར། བསྐྱེད་ལྕིའི་བུ་ལོན་གཏོང་བ། བྲེ་སྲང་ལ་གཡོ་འཁྲུལ་
བྱེད་པ་སོགས་ལོག་འཚོ་ལྔ་དང༌། མ་སྦྱིན་ལེན་གྱི་ཁོངས་སུ་གཏོགས་པའི་
རིགས་དང༌། ཀུ་རེ་དང་ཀྱལ་ཀ་ཙམ་ལའང་རྫུན་ཚིག་སྨྲ་བ་དང་། ཚུལ་
ཁྲིམས་འཆལ་གཞིའི་སྡིག་པའི་གྲོགས་ངན་དང་འགྲོགས་ཏེ་ ཅམས་བུ་དང་བྲེ་
མོའི་གཏམ་གླེང་གྱི་ན་བ་དང་། བུ་མེད་དང་མཉམ་ལས་ཀྱི་འཛུམས་བསུ་
འཁྲིགས་ཚིགས་དང་རེགས་ཐུག་བྱེད་པ་སོགས་ཕམ་པ་དང་པོར་སྤྱད་པས་ལུས་
སྟོབས་དྲན་ཤེས་ཉམས་ཤིང་ཚུལ་མིན་ཡིད་བྱེད་ཀྱི་རྒྱུར་འགྲོ་བའི་རིགས་གཏན་
ནས་བྱས་མི་ཆོག་ཅིང་། གཞན་ལ་གྲྭ་པའི་སྣང་བ་རྟོགས་ལྡན་གྱིས་མི་ཆོས་
བཅུ་དྲུག་ལས་འགལ་བའི་ཁ་ངན་ཚིགས་བརྩུབ་དང༌། ཁ་ལག་གི་འཛིངས་
རྩོད་བརྡུང་རྫོགས་རྨ་ཁྲག་བྱུང་རིགས་སོགས་ཁྱིམ་པ་བསུན་འབྱིན་གྱི་ལས་ངོ་
ལྐོག་གང་སར་བྱས་མི་ཆོག་པ་སྨོས་ཅི། མིའི་སྲོག་ལ་གནོད་པ་ལྟ་ཅི་གཞན་
གྱིས་བདག་ཏུ་བཟུང་བའམ་མཐའ་ན་སྲོག་ཆགས་གྲོགས་སྦུར་ཡན་བསམ་་་་
བཞིན་དུ་གསོད་སེམས་ཀྱིས་སྲོག་གཅོད་པ་དང༌། གནང་བ་མ་ཐོབ་པར་་
གཞན་རྒྱུ་ཁབ་སྐུད་ཙམ་མ་སྦྱིན་པར་ལེན་པ། བུ་མེད་ལ་ལོག་པར་གཡེམ་པའི་
འདོད་པས་མི་གཙང་བ་སྤྱོད་པ། ངོ་ལྐོག་ཏུ་ཉེས་ཀུན་ཀྱི་རྩ་བ་མྱོས་བྱེད་ལ་
ལོངས་སྤྱོད་པ་བཅས་དགེ་བསྙེན་གྱི་བསླབ་གཞི་ལྔ་དང་གསོ་སྦྱོང་ཡན་ལག་་
བརྒྱུད་པའི་ཁྲིམས་སོགས་རྩ་བ་ཡན་ལག་དང་བཅས་པའི་ ཕམ་ ལྷག་ལྟུང་བ་་
འབྱུང་གཞིའི་རིགས་མཐའ་དག་དང་མདོར་ན་ལྷ་ཆོས་དགེ་བ་བཅུའི་ལས་ཀྱི་
ལམ་ཡང་དག་པ་མཐའ་དག་ལ་འདོར་ལེན་དྲན་ཤེས་བག་ཡོད་ཚུལ་བཞིན་་
283



དགོས་རྒྱུ་སོགས་བསླབ་པ་ལ་མི་གནས་པའི་བྱ་བ་སྒར་ཆེན་བཅའ་ཡིག་ཆེན་མོའི་
བླང་དོར་བཅད་མཚམས་ལས་མི་འགལ་བའི་ཕྲ་ཞིབ་བླང་དོར་གྱི་གནས་ལ་་
མཁས་ཤིང་སྐད་ཅིག་ཙམ་དུའང་ཉེས་ལྟུང་ལ་ཇི་མི་སྙམས་པ་དང༌། བག་ལ་
ཞ་བའི་རྨོངས་སེམས་རྟུལ་པོའི་དབང་དུ་མ་བཏང་བར་གཉེན་པོ་བསྟེན་རྒྱུའི་
ཐོག་སྐྱེ་བོ་མཆོག་དམན་སུ་ལའང་ཉེ་ཆེ་འཁོན་ཆེའི་ཞེན་འཁྲིས་ཨ་འཐས་སུ་མ་
སོང་བར་ཆེན་པོ་ལ་བཀུར་སྟི་དང་། མཉམ་པ་ལ་འགྲོགས་གཞུང༌། དམན་
པར་སྐྱོང་མཁས་སོགས་དགེ་འདུན་ཐམས་ཅད་ཐུགས་མཐུན་ཁྲིམས་གཙང་གི་
སྒོ་ནས་བསླབ་གསུམ་བཤད་སྒྲུབ་ཆོས་སྤྱོད་གོང་འཕེལ་ཡུན་གནས་ཡོང་བའི་
འགལ་རྐྱེན་བསྲུང་བྱའི་རིགས་ལ་བལྟ་རྟོག་སོ་འོན་དང་འབྲེལ་བའི་ཡོ་བསྲང་
བཀོད་ཁྱབ་ཀྱི་རྣམ་དག་དྭངས་གཙང་གི་འདུས་སྡེ་ཁྱུ་གཅིག་ཡོང་བ་དང་མ་
སེམས་ཅན་རྣམས་ཐར་པ་དང་ཐམས་ཅད་མཁྱེན་པའི་གོ་འཕངས་མཆོག་ལ་
འགོད་ཐུབ་པའི་འདུས་སྡེའི་སྒྲིག་ཁྲིམས་གནོན་སྡེམ་ལ་ནམ་ཡང་སྣང་ཆུང་ལྷོད་
ཡང་ དུ་ མ་ སོང་ བའི་ ཐོག་ མཇུག་ གནོན་ དམ་ སྦྲགས་ རྒྱུན་ བསྲིང་ མཛད་ རྒྱུ།
ཡང་བསླབ་པ་ལ་རྩ་འགལ་ཆེ་རིགས་སུ་མ་གཏོགས་པའི་ཁ་ན་མ་ཐོ་བའི་གནས་
ཚུལ་རིགས་ལ་སྐབས་འཕྲལ་ཕམ་ལྷག་གི་ཉེས་པ་བཤག་སྡོམ་གྱི་དཀར་མེ་སྙན་
ཤལ་དང་། བཤག་ཕྱག་གྲངས་བཅད་སོགས་ཉེས་འཛོལ་ལ་དཔག་པའི་ཆད་
ལས་དཔྱད་དེ་འཕྲལ་འཕྲལ་ཐག་གཅོད་མཛད་དགོས་ཤིང་། གལ་ཏེ་མཐོང་
ཐོས་དོགས་གསུམ་གྱི་སྒོ་ནས་ནག་ཆང་རྐུ་གསུམ་སོགས་རྩ་འགལ་ཆེ་བའི་སྒོ་
གསུམ་མི་དགེ་བའི་ལས་ཚབས་ཆེན་བསགས་རིགས་དོགས་པ་ཆོད་ངེས་པའི་
རྟགས་མཚན་ཡང་དག་མཐོང་བ་སོགས་ཕམ་ལྷག་གི་ཉེས་པ་འཆབ་མེད་དང་
འཆབ་བཅས་ཀྱི་དབྱེ་བ་གསལ་པོར་ཕྱེས་ཏེ་དགེ་དཔོན་གཡོག་གསུམ་ནས་་་
དཔྱད་འོས་རིགས་ཉེ་བསྐྱོར་ཕྱོགས་ལྷུངས་སུ་མ་སོང་བའི་ཐོག་ནས་ནོངས་པ་ཆེ་
ཆུང་ལ་གཞིགས་ཏེ་ཐག་གཅོད་དང་། དེ་མིན་དབུ་ཆོས་ལྷན་རྒྱུས་ཐོག་ནས་
284



དཔྱད་འཚམ་གསལ་པོ་མཛད་རྒྱུ། གལ་ཏེ་གྲྭ་སའི་སྐྱིད་སྡུག་ནས་འབུད་་་
དགོས་པའི་གནད་དོན་བྱུང་ན་དབུ་ཆོས་ལྷན་རྒྱས་ནས་ཉེས་ཅན་དོ་བདག་བླ་
བྲང་གི་ཕྱག་མཛོད་ཁང་དུ་རྩིས་འབུལ་ཐོག་ཕྱག་ཁང་ནས་གོས་དཀར་བཀོན་ཏེ་
ཀུན་གྱི་མིག་ལམ་དུ་འདོམས་པའི་ལུས་སྟེང་དུ་རྩ་ར་རྟ་ལྕག་ཉིས་བརྒྱ་ཐམ་པ་ཞུ་
རེ་ཀ་ཀོར་མེད་པར་གནད་འཕྲོད་ཐོག་ དགེ་འདུན་འདུས་ཚོགས་རྣམས་ལ་
མང་ཇ་རྒྱས་འབྲིང་བསྡུས་གསུམ་ཁྲི་དར་རྣམ་གཞག་དང་བཅས་པ་འབུལ་་་
སྒྲུབས་དགོས་པའི་ཐོག་སླར་ཡང་སྐྱ་རྩ་རང་བདག་གིས་གཞིས་ཁག་གི་རྟ་ཐབ་
ནང་གཟན་དང་། ཁྲལ་བཟོ་ཁུངས་འཇུག་ ཁྲལ་སྣོན་མི་སྣོན་སོགས་ཉེས་
ཆད་ཇི་གནང་ཉེས་འགལ་ཆེ་ཆུང་ལ་གཞིགས་པས་བཀའ་དཔྱད་སྤྱི་ཁུར་ཞུ་རྒྱུ་
དང་། དེའི་བུ་མེད་ནས་དགེ་འདུན་མང་ཚོགས་རྣམས་ལ་བཤག་པ་མང་ཇ་
རྒྱས་བསྡུས་གཉིས་དང་། དེ་སྔ་བཅའ་གསལ་ལ་བུ་མེད་ཀྱི་ལུས་སྟེང་དུ་རྟ་
ལྕག་ཉིས་བརྒྱ་ཐམ་པ་རེའི་རྩ་ར་ཆད་པ་གཅོད་སྲོལ་འདུག་ཀྱང་བར་ལམ་ཁ་
ཅིག་ལ་མཛད་བརྟས་བྱུང་བའི་དབང་གིས་མང་ཇ་རྣམ་གཞག་རྒྱུགས་དོད་
སོགས་ཆད་ལས་རྣམས་གཙང་བསྒྲུབས་ཐོག་འདུ་ཁང་གི་གདན་ཁྲི་དང༌། ཀ་
འཕན་མཆོད་རྫས་སོགས་སྤམས་མཐོ་སྦྱོར་འཇགས་ཞུས་ཏེ་སྐྱིད་སྡུག་འཐེན་པ་
སོགས་ཀྱང་བྱུང་སྟབས་མིག་ལྟོས་རིམ་ ཤས་ཀྱི་ཕྱིས་མཆོག་དམན་མོས་སྙོམས་
དབང་གིས་རྟ་ལྕག་རེའི་དོད་དུ་ཚོགས་ཤིང་རྒྱུ་མ་རེ་ལ་བསྒྱུར་བའི་རྒྱུགས་དོད་
ཤིང་རྒྱ་མ་ཉིས་བརྒྱ་རེ་དགེ་འདུན་སྤྱིའི་ཚོགས་ཤིང་དུ་འབུལ་ལམ་ཞུ་རྒྱུ་བཅས་
བཅའི་ཡིག་གི་དགོངས་དོན་དང་། ལམ་སྟོན་ཡིག་ཆ་རིམ་པ་ལ་གོ་བསྡུར།
དོ་བདག་སོ་སོའི་བབས་ཀྱི་དམིགས་བསལ་ཟོར་ལྕི་ཡང་སོགས་ཕྱག་ཁང་ནས་
འོས་ཤིང་འཚམས་ལ་ཕྱིས་ལམ་འདོམས་པའི་དཔྱོད་རྒྱ་མཛད་སྲོལ་ཡོད་པ་དང་།
ཡང་《སྡོམ་གསུམ་རྣམ་ངེས》ལས(འཆབ་པ་ཞེས་གྲགས་གསང་སྟེ་མི་བརྗོད་
པ། །ཕམ་པ་འཆབ་བཅས་ཚེ་འདིར་གསོ་མི་རུང༌། །འཆབ་པ་མེད་ན་དངོས་པོ་
285



བརྗོད་པ་ཡིས། །དགེ་འདུན་ལ་བཤག་མཐོང་སྡོམ་བར་གྱིས་འདག ། སྡོམ་པ་
སླར་ནོད་ལྷག་མ་བཅུ་གསུམ་སོགས) ཞེས་ཕམ་པ་འཆབ་བཅས་གསོ་མི་རུང་བ་
དང་། འཆབ་མེད་གསོ་རུང་བ་ཙམ་དུ་གསུངས་པ་ལྟར་བསྟན་པའི་བྱ་བར་
མཁས་འཇེམ་རེ་བ་ཆེ་བའི་དགེ་འདུན་རེ་ཟུང་བར་ཆད་དབང་གིས་མི་གཙང་
སྤྱོད་ཀྱིས་ནོངས་པ་བྱུང་རིགས་ལ་དབུ་ཆོས་ལྷན་རྒྱས་ནས་སློབ་སྟོན་དང་འབྲེལ་
བའི་གོང་ལ་ཞུ་བཤག་མཚན་བསྟོད་དང་འབྲེལ་ཞུ་ངོ་སྒྲོན་བརྒྱུད་དང༌། དོ་
བདག་ནས་རྒྱལ་བའི་དབང་པོའི་དྲུང་དུ་མཎྜལ་རྟེན་གསུམ་འདེགས་འབུལ་
ཐོག་འགྱོད་སྡོམ་བཤག་ཕྱག་དང་སྒྲིག་ལས་ཕྱིར་འཐེན་མི་དགོས་པའི་འདུས་
ཚོགས་ལ་མང་ཇ་ རྒྱས་བསྡུས་གསུམ་དང་ ཁྲི་དར་རྣམ་གཞག་སོགས་འཁོས་་་
བརྟུན་ཆད་ལས་འགྲོ་ལུགས་དང་ལེན་གྱིས་བསྒྲུབས་ཐོག་སྔར་འགྱོད་ཕྱིས་སྡོམ་
ཞུས་ཏེ་སྡོམ་པ་སླར་ནོད་པའི་སྲོལ་ཡང་སྔར་ལོ་རྒྱུས་ཐོག་རེ་ཟུང་བྱུང་འདུག་པ་
ནི་གང་ཟག་དེར་གོང་ནས་བསྟན་དོན་དགོས་པ་ཁྱད་པར་ཅན་ལ་གཟིགས་ཏེ་
སླར་བསྟན་པའི་ཞབས་འདེགས་རྗེས་འབྲས་ཀྱང་གཟེངས་སུ་ཐོན་པ་རེ་ཟུང་
བྱུང་བ་ལས་དེ་མིན་ཕྱིས་ཕམ་པ་འཆབ་བཅས་འཆབ་མེད་ཇི་ལྟར་ཡིན་རུང་གོང་
གསལ་ གྱི་ལུས་ལོངས་ཆད་ལས་རྣམས་སྒྲུབ་རྒྱུའི་ཐོག་གྲྭ་སའི་སྐྱིད་སྡུག་ལས་་
དབྱུང་བསྐྱེད་བྱེད་པ་ལས་ཞུ་སྣ་ སྒྲོན་བརྒྱུད་ཀ་ཀོར་མེད་པར་ལུགས་གཉིས་་
ཁྲིམས་ཀྱི་མཐའ་གཅོད་ཚ་འཆུན་ཆེ་བ་གནང་སྲོལ་བཅས་སོ། །
གཞན་ཡང་དགེ་འདུན་རྣམས་ཀྱི་ལོ་འཁོར་གསོལ་ཕོགས་ཆེན་མོའི་སྐབས་
ལོ་ལྟར་ཧོར་ཟླ་བཅུ་གཅིག་པའི་ཟླ་སྟོད་ཙམ་ལ་སྣ་མཁར་གཞིས་ཀའི་གཡུལ་ལས་
དང༌། མི་སེར་ཕྱི་ཁྲལ་བ་རྣམས་ནས་འབྲུ་འདྲེན་ཟིན་མིན་ལ་གཞིགས་ཏེ་དགེ་
བསྐོས་ནས་སྔོན་ཚུད་དགེ་འདུན་གྱི་མཚན་ཐོར་ཞིབ་བཤེར་གྱིས་སྣོན་འཕྲི་སྤོར་
གཅོག་མཛད་འོས་བཅོས་སྒྲིག་དང་འབྲེལ《མཚན་ཐོ»དབུ་ལ་རྩ་གསུམ་གྱི་བྲིས་
སྐུ་དང་། མཆོད་བརྗོད་ཚིགས་བཅད་སྙན་རྩོམ་གསུམ་འབེབ་ ཅན་གསར་་
286



བརྗེས་ཀྱིས་སྐུའི་བླ་རྩིས་པ་ནས་གཟའ་ཚེས་དགེ་བ་བརྟན་འཁེལ་མཚམས་ཕྱག་
ཁོང་ནས་བརྡ་སྦྱོར་ཐོག་གསོལ་ཕོགས་འགྲོ་ཡུལ་ཐམས་ཅད་ལ་དགེ་བསྐོས་ཀྱིས་
དགེ་གཡོག་བཏང་སྟེ་གནང་བརྡ་འབུལ་དགོས་པ་དང་། གསོལ་ཕོགས་ཆེན་
མོ་དངོས་གཞིའི་ཉིན་སྣ་མཁར་གཞིས་ཀྱི་སྡེ་པ་དང་ལས་དཔོན་གྱིས་འགོ་ཁྲིད་དེ་
སྣ་མཁར་འུལ་མི་དང་། བླ་བྲང་གི་ཁང་གཉེར་ནས་འགོ་ཁྲིད་དེ་མཚུར་ཞོལ་
སྒར་པའི་འུལ་ལག་བཅས་ནས་བླ་གཡེལ་གོང་དུ་ཤར་ནུབ་ཁག་གཉིས་སོ་སོར་
འབྲུ་ཕུང་ཤིན་ཏུ་ཆེ་བ་རེ་སྤུངས་ཏེ་ཤར་ཕྱོགས་ཀྱི་འབྲུ་ཕུང་དེར་སྣ་མཁར་འུལ་
མི་རྣམས་ཕྱོགས་གཅིག་གི་འབོ་ཁ་བ་སྣ་མཁར་ལས་དཔོན་དང༌། ནུབ་ཏུ་
མཚུར་ཞོལ་འུལ་མི་ཕྱོགས་གཅིག་གི་འབོ་ཁ་བ་བླ་བྲང་གི་ཁང་གཉེར་ནས་བྱེད་
དགོས་ལ། དེ་ཉིན་དབུ་དགེ་བསྐོས་ཀྱིས་དབུས་སྣ་མཁར་གཞིས་ཀྱི་སྡེ་པ།
ལས་དཔོན། རྒན་སྤྱི། བརྡ་རྒྱག་སོགས་ལས་སྣེ་རྣམས་ནས། མཇུག་འུལ་
མིའི་བར་དང་། བླ་བྲང་ཁང་གཉེར་སྒོ་ར་བ་ནས། ཞོལ་འུལ་བར་གསོལ་
ཕོགས་ཀྱི་ལས་ཀ་བྱེད་མཁན་ཐམས་ ཅད་ན་བཟའ་བར་སྤྲོས་ཐོག་འབོ་ཁ་ བ་
གཉིས་ནས་ཞྭ་མོ་སོག་ཞྭ་གྱོན་ཏེ་རང་རང་མདུན་གྱི་ཕོགས་འབོ་དང་། ཞིབ་
ཀྱག་སོ་སོའི་ཞིབ་མ་བཅས་སྣོད་རྣམས་ཇུར་ཁེངས་སུ་བཀངས་ཏེ་བཞག དེ་
ནས་ཕྱག་ཁང་གི་སྒོ་འཕྱོར་གྱི་ཤར་རྡོ་གཅལ་དུ་རྡོ་གྲུ་བཞི་ཞེས་པ་མཐོ་ཚད་སྤྱི་ཁྲེ་
གང་དང་སྐར་ཉི་ཤུ་ཙམ་ཡོད་པའི་ནར་མོའི་སྟེང་དགེ་བསྐོས་དང་། སྣ་མཁར་
གཞིས་ཀྱི་སྡེ་པ (གཉེར་ཆེན་ཞིག་གི་གོ་གནས་ཡོད) རྣམ་གཉིས་བཞུགས་སྟན་
དང་གསོལ་ ལྕོག་གསོལ་ཇ་བཞེས་འབྲས་བཅས་བཤམས་པ་ལ་བཞུགས་ ཐོག་
ཐོག་མར་འབྲུ་ཕུད་ནས་ལྷ་ཆེན་འཛམ་གླིང་དཔལ་པར་གྱིས་གཙོས་ལྷ་ཁང་ཁག་
གི་དཀོན་གཉེར་སོ་སོ་ནས་ ལྷུངས་གཟེད་རྣམས་ཇུར་ ཁེངས་རེ་བཀངས་ཏེ་་་
ཁུངས་ སོ་ སོར་ཕུལ་ ཐོག་ དེ་མཚམས་ དགེ་བསྐོས་ནས་དགེ་འདུན་རྣམས་ཀྱི་་
མཚན་ཐོ་དང་གཉིས་ཀྱི་གོ་རིམ་ལྟར་དགེ་འདུན་རེ་རེ་བཞིན《ཀརྨ»ཆེ་གེ་མོ་
287



ཞེས་པའི་མཚན་ནས་གསུངས་སངས་མཐོན་པོས་སྨོས་པ་དང་། འབོ་ཁ་བ་
ཤར་ནུབ་རེས་མོས་གར་འཁེལ་ནས་དགེ་འདུན་རེར་འབྲུ་འབས་སྲན་དགེ་་་
འདུན་ཕོགས་འབོ་བཅུ་གཉིས་རེ་འབོ་ཁ་བས་གྲངས་སྐད་གསལ་པོའི་ཐོག་ནས་
གཤོར་འབུལ་ཞུ་དགོས (ཕོགས་འབོ་གཉིས་ལ་ཆེ་ཆུང་འབོ་ཁྱད་ཆེར་མེད་ཀྱང་
ཇ་མ་ལག་པའི་དགྱེ་སྐུར་ལྟར་འབོ་ཁ་དང་ཞིབ་རྒྱག་སོགས་མཚུར་ཕུའི་ཕྱོགས་དེ་
ཁ་ཅུང་ཟད་མཐོ་བ་དང་སྣ་མཁར་བས་གསོལ་ཕོགས་མི་ལྡང་བའི་དོགས་ཀྱི་
འཇུང་པ་བཅས་ཡུལ་ཕྱོགས་ཀྱི་ཞེན་ཁོག་ཕྲན་བུ་ཡོད་ལ་དགེ་འདུན་ཕོགས་འབོ་
བཅུ་གཉིས་ལ་གཏན་ཚིགས་མཁར་རུའི་ཁལ་དགུ་རེ་ཡོད) བཅས་ཁྱོན་གཞིས་
བྱེས་གྲྭ་གྲངས་ལྔ་བརྒྱ་སྐོར་ལ་གསོལ་ཕོགས་བསྡོམས་འབྲུ་ཁལ་དྲུག་སྟོང་ལྷག་
ཙམ་ཤོར་འབུལ་ཞུ་དགོས་པ་ནས་ཕྱོགས་ཀྱི་འབུལ་བསྡུས་བླ་བསྐོས་དཔོན་སློབ་
རྣམས་ཀྱི་གསོལ་ཕོགས་ལོ་དུས་གཙང་ནས་སླར་གདན་སར་ཕྱིར་ལོག་ཟིན་པ་
དང་སྡེབས་རྩིས་ཞུ་རྒྱུ་ཟུར་བཅད་ཕུད་དེ་བྱིངས་ཉིན་བརྒྱ་དུས་གཅིག་ལ་གཤོར་
འབུལ་གཙང་དག་གྲུབ་པ་བཅས་མཛད་དགོས་ཤིང་། དེའི་ཆད་ལྷག་ནོར་
འཁྲུལ་བྱུང་མིན་སོགས་དགེ་བསྐོས་ནས་མཚན་མཐོར་ཞིབ་བཤེར་དང་འབྲེལ་
ཕྱོགས་ཡོངས་ཀྱི་གཟིགས་རྟོགས་གནང་དགོས། གསོལ་ཕོགས་ཉིན་དེར་སྔར་
ལམ་རྩེ་མགོན་ཁང་ཆེན་མོའི་བསྐང་བ་པ་དཔོན་སློབ་ལྔ་ནས་ཇ་ཞུས་དང་མཇལ་
དར་བཅས་དགེ་བསྐོས་སར་སླ་གཡེལ་དུ་བཅར་ཐོག་མགོན་བསྐང་བ་རྙིང་པ་
རྣམས་ཉིན་ཞག་བཞི་བཅུ་ཞེ་གཅིག་གི་སྡོད་བྱ་ཐིམས་ཟིན་ཅིང་། གསར་པ་
བརྗེ་ལེན་ཡོང་བའི་སྙན་སེང་ཞུ་སྲོལ་ལ་དགེ་བསྐོས་ནས་དགེ་འདུན་དཀྱུས་མ་
ཡན་ནས། དབུ་ཆོས་སྐུ་མདུན་པ་སྒར་གྱི་ཕྱག་མཛོད་དང་གཉེར་ལྡེ་མན་སེར་
མོ་བའི་རིགས་ལས་ཚན་ཆེ་ཆུང་དང༌། ལས་ཟུར་ཡིན་མིན་ལ་མ་བལྟོས་པར་
རྒྱུགས་པ་ལེབས་འདུར་གྱིས་དབུ་བཞུགས་དབུ་ཆུང་གཅིག་བཅས་དཔོན་སློབ་
ལྔ་ཉིན་ཞག་ཞེ་གཅིག་རིང་གི་བསྐང་གསོ་བ་བཞུགས་བྱ་བརྗེ་ལེན་བཀའ་བཀོད་
288



བརྡ་ཐོ་གཏོང་རྒྱུ་དང་འབྲེལ་མགོན་ཁང་ཆེན་མོའི་སྤྲོད་ཁྲའང་དགེ་བསྐོས་ཀྱི་
ཕྱག་ཏུ་ཡོད་པ་ལྟར་གསར་རྙིང་བརྗེ་ལེན་སྐབས་སོ་སོའི་སྤྲོད་དཔང་ཡང་དགེ་
བསྐོས་ནས་གནང་དགོས་པ་བཅས་དང་། དེ་ཉིན་དགེ་བསྐོས་དང་སྡེ་པ་
བཞུགས་གྲལ་སར་རང་རང་བློ་དཀར་སེར་སྐྱ་མང་པོ་ནས་ཇ་ཞུལ་ཁག་མང་
དང༌། ། སྣ་མཁར་གཞིས་འབངས་རྣམས་སོ་སོའི་དཀར་ཉེ་ཁག་གྲྭ་ཞོལ་སོ་སོའི་
མགྲོན་དུ་བོད་ནས་གསོལ་བ་ཞལ་ལག་བཅས་འབུལ་སྲོལ་ཡོད།
གཞན་ཡང་སྒར་གྱི་དགེ་འདུན་སློབ་གཉེར་བ་རྣམས་ནས་རྒྱུན་གྱི་ཆོས་
སྤྱོད་འདོན་བྱའི་རིགས་དང་། བརྒྱུད་སྡེ་གོང་འོག་དཀྱིལ་འཁོར་བཅུ་གཉིས་
ཀྱི་བརྒྱུད་དཔེ་བློ་འཛིན་བྱ་རྒྱུ་རང་རང་དགེ་རྒན་སར་རྒྱུན་དུ་ངག་སྐྱོར་རྒྱུགས་
འབུལ་ཞུས་ཟིན་རིགས་རྣམས་ལ་སླར་ཡང་དགེ་བསྐོས་ནས་ཕྱོགས་ཡོངས་ཀྱི་
དཔེ་ཚན་རེ་རེ་བཞིན་རྒྱུགས་བཞེས་ཐོག་ངག་སྐྱོར་གསལ་དག་བྱང་ཐོན་རྣམས་
ལ་དཔེ་ཚན་རེ་བཞིན་རྒྱུགས་ཐེལ་ཞེས་པ་ཆ་ཐམ་ཕབ་ནས་དོ་བདག་སོ་སོར་
གནང་རྒྱུ་དང་། ཚེས་བཅུ་དགུ་གཏོར་སོགས་སྒྲུབ་མཆོད་ཆེ་ཁག་སོ་སོར་གྲལ་
ཐོ་མཆོད་བརྗོད་གསུམ་འབེབ་སྙན་ངག་ཚིགས་བཅད་ཅན་གྱི་འགོ་བརྗོད་འོག་
ཏུ་མཚན་འཕྲེང་འབྲི་རྒྱུ་དང་། གྲལ་འཛིན་ལ་འདུས་ཚོགས་རྣམས་དང་ཇ་མ་
ཇ་རྒྱབ་ཆུ་ལེན་གད་པ་སྒོ་ཁང་དང་བཅས་པར་སྒྲུབ་མཆོད་སོ་སོའི་དགོས་པ་
དང་ཕན་ཡོན་གྱི་ལོ་རྒྱུས། སྐབས་དེའི་ཐོག་མཐའ་བར་གསུམ་དུ་སྒྲིག་ལམ་
སོགས་བླང་དོར་ཞུ་སྒོ། གླིང་ཁྲིམས་བསྡོམས་པ་དང་། ། ཅུང་ཟད་གློད་པའི་
སྐོར་སོགས་སྙན་གཅག་གི་ཚོགས་གཏམ་བརྗིད་ཉམས་དོད་པ་བཏང་ཐོག་མུ་
མཐུད་མཇུག་གནོན་ཞིབ་ཚགས་བཅས་གནང་དགོས། ལོ་ལོ་ རྒྱལ་ པོ་ལ་་་་
གསར་སྐབས་དགུང་གསར་གྱི་རྟེན་འབྲེལ་བཀྲ་ཤིས་བདེ་ལེགས་ཞུ་བར་དགེ་
འདུན་ཐམས་ཅད་དགེ་བསྐོས་ཀྱི་སར་མཇལ་དར་བཅར་དགོས་ལ་འགའ་ཞིག་
ནས་ཇ་ཞུས་ཀྱང་འབུལ་སྲོལ་ཡོད་ཅིང་། དགེ་བསྐོས་ཀྱི་དགེ་འདུན་རེར་་
289



མཇལ་སློག་ བཞེས་ སྤྲོ་ལག་ སྡོགས་ལྔ་རེ་ཡང་སྒེར་འདོན་གྱིས་ གནང་དགོས།
ཡང་རྒྱལ་དབང་མཆོག་དབུ་ཞྭ་བཀའ་དབང་སྐུ་འཆམ་སོགས་ཆིབས་བསྒྱུར་
ཁག་ལ་སྤོས་སྣེ་སྤོས་བསུར་ཕེབས་རྒྱུ། སེར་སྦྲེང་དང་། གར་འཆམ་སྐབས་
སུ་རྩ་གསུམ་གཙོ་ཆེ་བའི་འཆམ་སྣ་ཁག་ལ་སྤོས་སྣའི་སྣེ་ཁྲིད་དུ་ཕེབས་རྒྱུ། བླ་
བྲང་གི་འཕར་མའི་ཞབས་རིམ་ཚོགས་གཞུང་དང་། ཟུར་ཚོགས་གནང་སྒོའི་
རིགས་ཀྱི་དབུ་བཞུགས་ཆོག་གྲྭ་ཇི་དགོས་སྐབས་འཕྲལ་བཀོད་སྒྲིག་བརྡ་ཁྱབ་
གནང་རྒྱུ། ལོ་ལྟར་ཧོར་ཟླ་དང་པོའི་ནང་མཆོད་གོང་ཕྱག་བཞི་པའི་མགོན་
སྒྲུབ་ཚད་མ་དངོས་གཞི་གཏང་རག་བཅས་ཉིན་དགུའི་རིང་སར་མཆོད་གྲྭ་ཟུར་
དང་བཅས་པ་མཆོད་གོང་འདུ་ཁང་དུ་སེར་ཚིགས་ཀྱི་སྒྲིག་ཁྲིམས་གནོན་སྡེམ་དུ་
སྒར་ཆེན་གྱི་དགེ་དཔོན་གཡོག་གསུམ་ག་ཕེབས་དགོས་པ་དང་། མཆོད་གོང་
གཏང་རག་གི་ཉིན་དགེ་བསྐོས་ནས་སྒར་ཆེན་དབྱར་འཆམ་ཆེན་མོའི་གར་་་་
འཆམ་པ་གསར་པ་རྣམས་ཀྱི་མཚན་ཐོ་ཟུར་འདོན་གྱིས་འཆམ་སྦྱོང་དབུ་་་་་
འཛུགས་རྒྱུ། བླ་བྲང་གི་སྐུ་ཆས་རྩ་ཆེན་རིགས་གདན་འདྲེན་དང༌། ཕྱོགས་
མཐའི་བླ་ཆེན་ཁག་དང་ཡོན་བདག་ཆོས་རྒྱལ་ཁག་ལ་སྐྱབས་མགོན་ཆེན་པོའི་
བཀའ་ཡིག་གནང་སྐྱེས་སོགས་འབུལ་བར་གལ་ཆེའི་བང་ཆེན་འགྲོ་དགོས་་་་
རིགས་དང་། དགོན་ལག་ཁག་གི་བླ་བསྐོས་དང༌། ཕྱོགས་མཐའི་འབུལ་
བསྡུས་པ་སོགས་ཕྱོགས་ཕེབས་ཀྱི་བླ་གྲྭ་སོ་སོའི་གོ་གནས་ལ་དཔག་པའི་ཞབས་
འབྲིང་ཆོག་གྲྭ་རྒྱས་བསྡུས་ཇི་དགོས་བཅས་གོང་ནས་བཀའ་ཕེབས་བསྟུན་དགེ་
བསྐོས་ཀྱིས་སོ་སོའི་ཐུགས་མོས་ལྟར་གྲྭ་ཤར་གདེངས་ཐུབ་གོ་འཕེར་ཇི་དགོས་
འཕྲལ་འཕྲལ་བཀོད་མངགས་མཛད་རྒྱུ། གཞན་ཡང་རྣམ་ཀུན་བླ་བྲང་གི་
རྟེན་མཆོད་སོགས་སྲི་ཞུའི་གཞུང་ལས་ཁག་ལ་འཚེམ་བཟོ་དང་ལྷ་བྲིས་པ་འཇིམ་
བཟོ་སོགས་གྲྭ་པའི་ཁོངས་ནས་ལག་རྩལ་ཅན་གྱི་བཟོ་རིགས་དང་ཚོགས་པ་སོ་
སོའི་ལག་གཡོག་བཅས་ཇི་དགོས་ཕྱག་ཁང་ནས་དགེ་བསྐོས་ལ་དགོངས་ཞུ་
290



འབྱོར་འཕྲལ་ཚོགས་ཆོས་དགོངས་འཁྲོལ་གྱིས་བཀོད་རྫོངས་གནང་རྒྱུ། ལོ་
ལྟར་ཧོར་ཟླ་དྲུག་པའི་ནང་ལོ་འཁོར་གྱི་སྒྲུབ་མཆོད་འགངས་ཆེའི་རིགས་ཕལ་
ཆེར་རྦ་གཤོགས་ཏེ་དབྱར་གསེང་གི་སྒར་བསངས་རྒྱས་པ་སོགས་གསོལ་མཆོད་
དང་སྤྲོ་སྐྱིད་མཛད་སྒོ་ཟིན་པ་དང་དབྱར་སྟོན་ཆོས་མཚམས་ཆེན་མོ་ཟླ་བ་གསུམ་
རིང་དབུ་ཆོས་རྣམས་དང་། སྐུ་མདུན་པ། མགོན་ཁང་དང་ལྷ་ཁང་ཁག་གི་
སྐུ་གཉེར། རི་ཁྲོད་ཀྱི་ཁྲིད་དཔོན་དང་སྒྲུབ་གྲྭ་སྒྲུབ་གཡོག་ཕྱག་ཁང་དང་་
གཉེར་ཚང་གི་ལས་བྱེད་པ་བཅས་གདན་སར་རྟག་བཞུགས་མཛད་དགོས་པ་
ཕུད་དེ་བྱིངས་དགེ་འདུན་རྣམས་ཞིང་འབྲོག་པ་ཡུལ་སོ་སོར་འཁོར་ཞག་དང་།
སྦྱིན་བདག་ཁག་གི་ སྐུ་རིམ་ཞབས་བརྟན་བཅས་བྱེད་པར་དགོངས་པ་ཞུས་་་
འཁྲོལ་གནང་སྲོལ་ཐོག སླར་ཧོར་ཟླ་བཅུ་པའི་ཚེས་བཅུ་བཞིའི་ཉིན་གཏོར་
གཞི་ཚུགས་རྒྱུར་སྐབས་དེར་ཐམས་ཅད་རུབ་འཛོམས་ཀྱིས་དགོངས་འཛིན་ཕྱིར་
འབུལ་ཐུབ་པ་དགོས་རྒྱུའི་བཀའ་སྒྱུར་དང་བཅས་གྲྭ་པ་ངོ་རེ་བཞིན་དགོངས་
འཛིན་དགེ་བསྐོས་ཀྱིས《ཆ་དམ》འཕབ་པ་རེ་གནང་དགོས། སླར་དུས་ཐོག་
ཏུ་འབྱོར་མ་ཐུབ་ན་དགོན་པའི་སྒྲིགས་ལས་དབྱུང་རྒྱུ་ལས་ཀ་ཀོར་ཞུ་རེ་མེད་པ་
བཅས་མདོར་ན་གདན་ས་འདིར་གཏོགས་པའི་སེར་མོ་བ་མཆོག་དམན་མཐའ་
དག་དང་དགོན་གྱི་ ལྕགས་རིའི་ནང་ཚུད་དུ་དད་སྦྱིན་ཁག་དང༌། གནས་་
མཇལ་བ་སོགས་གཞིས་བྱེས་ནས་འདུས་པའི་སེར་སྐྱ་ཕོ་མོ་དྲག་ཞན་ཐམས་ཅད་
བཅའ་ཡིག་རིན་པོ་ཆེའི་དགོངས་དོན་དགེ་དཔོན་གཡོག་གསུམ་གྱི་ཁྲིམས་
བཀོད་ལ་བརྩི་བཀུར་ཞུ་དགོས་ཤིང་། གལ་ཏེ་མི་གསོད་ ཐལ་ཆ་ཡོ་ལངས་
རིགས་བྱུང་ན་དུས་ཆེན་ཁག་སོ་སོར་ས་གནས་ཚལ་སྡེ་གཞིས་སྡོད་ངོ་མ་ངོ་ཚབ་
གང་རུང་བདེ་འཇགས་ཁྲིམས་གནོན་དུ་དགོན་པར་ཆེད་དུ་ཕེབས་ཏེ་བཅའ་
བཞུགས་གནང་སྲོལ་ལ་སྐབས་སྦྱར་ཐག་གཅོད་རྒྱས་བསྡུས་ཇི་མཛད་རྫོང་ནས་
གནང་རྒྱུ་དང༌། རྒྱུན་གཏན་གནས་ཚུལ་དེ་རིགས་བྱུང་ན་རྫོང་ལ་བརྡ་སྦྱོར་ཞུ་
291



རྒྱུ་ལས། དེ་ཕྱིན་དགོན་གྱི་ཆོས་ཁྲིམས་ལས་འགལ་བའི་ཉེས་འཛོལ་ལེ་འཁོན་
ཇི་བྱུང་མཚུར་ཕུ་སྒར་ཞྭ་ནག་བླ་བྲང་ཆེན་པོའི་གཏན་ཁྲ་ཡིག་རིགས་དང་དགོན་
གྱི་བཅའ་ཡིག་ཆེན་མོའི་དགོངས་དོན་ལྟར་དགེ་དཔོན་གཡོག་གསུམ་ནས་ཐག་
གཅོད་ཆོག་པའི་ལས་འགན་དང་དབང་ཆ་ཡོད་ཅིང༌། གལ་ཏེ་ཕྱི་ནང་སེར་
སྐྱའི་དབར་གྱི་གནས་ཚུལ་རྙོགས་འཛིངས་ཆེ་ཁག་ལ་ཕྱག་ཁང་དང་། དབུ་
ཆོས་ལྷན་རྒྱས་བཀའ་བསྡུར་མཛད་དེ་ལུགས་གཉིས་ཟུང་སྦྲེལ་ཐོག་ནས་བཀའ་
དཔྱད་ཐག་གཅོད་གནང་རྒྱུ་མ་ཟད། རྣམ་ཀུན་བྱ་བ་གལ་ཆེར་དབུ་ཆོས་ལྷན་
རྒྱས་མཛད་འོས་རིགས་ལ་དགེ་བསྐོས་ནས་བསམ་ གྲོས་ཆོད་སེམས་མཇུག་་་་
བསྡོམས་བཅས་ལ་གཙོ་བོའི་ནུས་པ་འདོན་རྒྱུ་སོགས་ཆོས་ཁྲིམས་པར་ཕྱོགས་
མང་པོའི་འགན་དབང་ཡོད་པ་བཅས་སོ། །
བཞི་བ།
སྒར་ཆེན་དབུ་མཛད་ཁྲི་པགསུམ་གྱི་བགྱི་བའི་སྐོར།
དབུ་མཛད་རྣམས་ནས། མདོ་སྔགས་གཞུང་ལུགས་རབ་འཇམ་ལ་་་
གཟིགས་རྒྱ་ཆེ་ཞིང་སྙིང་པོ་དོན་རྒྱུད་ཀྱི་བསྟན་ལ་བྱ་བ་བྱེད་པའི་ནུས་པ་ངེས་
ཅན་ཡོད་པ་སྡོམ་གསུམ་རྣམ་པར་དག་པས་ཚུལ་འཆལ་གྱི་དྲི་མས་མ་གོས་པ།
མཁྱེན་སྤྱོད་གཉིས་བཟང་གིས་དགེ་འདུན་ཐམས་ཅད་ཀྱིས་སེམས་འཁྲིའི་བརྩི་
བཀུར་ཐོབ་པའི་ཐོག་ནས་སྒར་ཆེན་ཚོགས་གཞུང་གི་གདོན་བྱ་སྤྱི་དང༌། ཁྱད་
པར་རྒྱུད་སྡེ་ཁག་ཡོངས་རྫོགས་ཀྱི་ཆོ་ག་ཕྱག་ལེན་དང༌། འདོན་གདངས་་
དབྱངས་རོལ་སིལ་སྐོར་དཀྲོལ། མདོར་ན་ཕྱག་རྒྱའི་བྱེ་བྲག་དམིགས་རིམས་
དང་བཅས་པ་ཐམས་ཅད་ཐུགས་སུ་ཆུད་ནས་ལོ་འཁོར་སྒྲུབ་མཆོད་ཁག་མང་ལུ་
གུ་བརྒྱུད་ཀྱི་རྒྱུན་ཚོགས་དང་། ལྷག་པར་མཚུར་ཕུ་དབྱར་འཆམ་ཆེན་མོའི་
ཚེས་བཅུ་དང་། ཕུར་པའི་སྒྲུབ་ཆེན། ལོ་མཇུག་དུས་རིམ་གྱི་དགུ་གཏོར་
292



ཆེན་མོ་སོགས་སྒྲུབ་མཆོད་རྒྱས་པའི་སྐབས་སུ་གདོན་བྱ་མང་ལ་ཟབ་ཅིང་རྒྱ་ཆེ་
བའི་ཚིག་དོན་རྣམས་ཕལ་ཆེར་དབྱངས་སུ་གྱེར་རྒྱུའི་ལྷུ་ཚིགས་ཐ་དག་གསུང་
སངས་མཐོན་པོས་ སྒྲ་དག་གསལ་གསུམ་གསུང་དགོས་ པ་ནི་དོན་བརྒྱུད་ཀྱི་
བསྟན་པ་རིན་པོ་ཆེ་དར་ཞིང་རྒྱས་པའི་རྟགས་སུ་བྱིན་ཉམས་ལྡན་ཞིང་ཡིད་ཅན་
མཐའ་དག་མོས་གུས་སྤྲོ་བ་འཕེལ་བའི་རྒྱུ་གཙོ་བོ་ཡིན་པ་སྨོས་ཅི་དགོས། འོན་
ཀྱང་འདོན་ཆ་དམ་པའི་གསུང་རྩོམ་རྣམས་སྙན་འཇེབས་རབ་ཏུ་ལྡན་པའི་ཚིག་
སྦྱོར་ཡིད་ཀྱི་བརྟན་པ་འཕྲོག་པ་རྣམས་དང་། རང་ཉིད་ཀྱི་དབྱངས་རྟའི་ང་
རོའི་འགྱུར་ཁུག་གྱེར་སྟངས་ཚངས་པའི་གསུང་ལ་ཅོ་འདྲི་གང་ནུས་ཁོ་ནར་སྒྲིམ་
ཞིང་དཔྱོད་པའི་བློས་མ་གཡེངས་པར་བསྐྱེད་རྫོགས་ལ་བརྟན་པ་ཐོབ་ངེས་པའི་
སྣང་གྲགས་རིག་གསུམ་ལྷ་སྔགས་ཆོས་སྐུའི་རོལ་པ་འབའ་ཞིག་གིས་ཡི་དམ་ལྷ་ཡི་
ང་རྒྱལ་སོགས་ཟབ་གསང་རྣལ་འབྱོར་ཆེན་པོའི་ཉམས་ལེན་དམིགས་རིམ་ལ་
གཡོ་མེད་རྩེ་གཅིག་ཏུ་གཞོལ་བའི་སྒོ་ནས་ཞལ་འདོན་གྱི་འགོ་སྐུལ་དང་འབྲེལ་
བའི་ཆོ་གའི་གཞུང་བསྲང་རྒྱུ་དང༌། རོལ་སིལ་སྐོར་དཀྲོལ་ཕྱག་རྒྱའི་སྟངས་
སྟབས་བཅས་རྣམ་དབྱེ་ཐོན་པ་མཛད་དགོས་པ་སྟེ་ཆོ་ག་ཐ་དག་གི་གདོན་བྱའི་
དལ་བྲེལ་མཚམས་ཚིགས་དང༌། འབུད་བརྡུངས་དཀྲོལ་གསུམ་ཞི་དྲག་ཚང་
མའི་ལྷུ་ཚིགས་ཀྱི་གཞི་འཛིན་ས་ནི་དབུ་མཛད་ཁྲི་བའི་ཞལ་འདོན་གདངས་་
དབྱངས་ཀྱི་ང་རོ་དང་། རོལ་སིལ་སྐོར་དཀྲོལ་གྱི་སྣེ་ཁྲིད་མཛད་རྒྱུ་ཁོ་ནར་
རག་ལུས་པ་དེ་ལྟར་ལ། དབྱངས་རིང༌། དབྱངས་ཐུང་། ཚིགས་བཅད་
ལྷུག་འདོན་བཅས་པར་འདོན་བྱའི་གཞུང་ཚིགས་མང་ཉུང་དང༌། དབྱར་་
དགུན་ནམ་ཉིན་དུས་ཚོད་ལ་སྔོན་རྩིས་ཕྱོགས་བསྡོམས་མཛད་པའི་ཐོག་ནས་
སྐབས་སྦྱར་དལ་བྲེལ་གང་ལ་གང་འཚམས་ཀྱི་ང་རོའི་འགྱུར་ཁུག་དང༌། རོལ་
སིལ་སྐོར་དཀྲོལ་བཅས་ཆོ་ག་ཐམས་ཅད་ལ་རྒྱལ་བ་གོང་མའི་བཞེད་སྲོལ་རང་
ལུགས་ཀམ་ཚང་གི་མཐོང་བརྒྱུད་ཕྱག་ལེན་དྲི་མ་མེད་པ་རྣམས་ཕྱག་ལེན་དང༌།
293



རྒྱུན་ འཛིན་ དར་ སྤེལ་ བཅས་ མཛད་ རྒྱུ་ གཙོ་ བོར་ འཛིན་ དགོས་ པ་ མ་ ཟད།
དགེ་འདུན་ཐམས་ཅད་ནས་རང་གི་གདན་སའི་འཕྲིན་ལས་སྐྱོང་བ་ལ་དགོས་
གལ་ཆེ་བའི་ཆོ་ག་སོ་སོའི་དམིགས་རིམ་ཕྱག་རྒྱུ་དང་བཅས་པ་ཕྱོགས་མགོ་ཐིངས་
པའི་ལག་ལེན་དམར་ཁྲིད་མཛད་འོས་ལ་ཐབས་སྒོ་གང་ཤེས་ཀྱིས་ཤུགས་སྣོན་
བསྐྱོན་རྒྱུ་དང་། རྒྱུན་དུ་གཞན་རྒྱུད་ཆུད་མི་འཛའ་བའི་ཆེད་དུ་དོན་གཉེར་
ཅན་རྣམས་ལ་ལེགས་སྤེལ་ཉེས་འགོག་གི་གཞེན་འདེབས་ཀྱང་བཏང་སྙོམས་སུ་
མ་ལུས་པའི་ཐུགས་རྩོལ་འདོན་གནང་གིས་དགེ་འདུན་ཐམས་ཅད་རིམ་གྱིས་
མཁས་པའི་གནས་ཐོབ་པ་མཛད་རྒྱུ་བཅས་ནི་སངས་རྒྱས་ཀྱི་བསྟན་པའི་བྱ་བ་
རླབས་པོ་ཆེ་དང་། སེམས་ཅན་ཡོངས་ཀྱི་བདེ་སྐྱིད། རྩ་བའི་བླ་མའི་ཞབས་
བརྟན། རང་རང་གི་འདི་དང་གཏན་གྱི་ཚོགས་བསགས་སྒྲིབ་སྦྱངས་བཅས་
སྒོ་དུ་མར་སྨན་ཡོན་སླེབས་ཤིན་ཏུ་ཆེ་བ་ཞིག་ཡིན་ངེས་པས་འབྱོར་ལྡན་བསོད་
ནམས་བསག་བྱའི་ཞིང་ས་ཆོས་ཀྱི་སྡེ་ཆེན་པོ་འདིར། སྐལ་ལྡན་དྭངས་བ་
འདྲེན་པའི་མིག་རྒྱན་དུ་འོས་པའི་ཆོ་ག་ཕྱག་ལེན་སྔར་ཡོད་རྣམས་ཡུལ་དུས་ལ་
སྙད་ པའི་ གང༌ བྱུང་ བསྲེ་ ལྷད་ དང༌ སྒྱུར་ བཅོས་ སོགས་ ཀྱི་བསླད་ མེད་ ངོས།
དམ་པ་གསུམ་གྱི་བརྩིས་ཟིན་པའི་སྦྱོར་དངོས་རྗེས་ཀྱི་ཆོ་གའི་གཞུང་མ་ལག་དང་
བཅས་པ་གསེར་སྦྱངས་གཙོ་མ་ལྟར་དུ་ཕྱག་ལེན་འདེགས་པ་གཙོ་གནད་འོག
གྲུབ་པའི་མཐའ་འདི་ཉིད་དུ་གཏོགས་པའི་གཞིས་བྱེས་དགེ་འདུན་གྲྭ་བཙུན་
ཡོངས་རྫོགས་ སྡོམ་གསུམ་རྣམ་པར་དག་ཅིང་མཁས་བཙུན་བཟང་གསུམ་གྱི་
ཡོན་ཏན་མངའ་བ་དང༌། ཕྱི་འདུལ་བའི་ཚུལ་ཁྲིམས་དང་ཀུན་སྤྱོད་རྣམ་པར་
དག་ཅིང་། ནང་བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་ཀྱིས་བརྩིས་
བཟུང་བའི་བསྐྱེད་རྫོགས་ལ་རང་བྱང་ཆུབ་པའི་རིམ་གཉིས་ལམ་གྱི་རྣལ་འབྱོར་
ཆེན་པོ་ཉམས་སུ་བླངས་ཏེ་བདེན་གཉིས་ཟུང་འཇུག་གི་ཕྱི་ནང་གསང་བའི་ས་
མཆོད་པ་ཐམས་ཅད་ཀྱང་རང་བཞིན་ཆོས་བརྒྱུད་ཀྱི་དྲི་མས་མ་གོས་པར་ཏིང་
294



འཛིན་སྔགས་དང་ཕྱག་རྒྱས་བྱིན་གྱིས་བརླབས་པའི་སྒོ་ནས་རྩ་གསུམ་ཆོས་སྲུང་
དམ་ཅན་རྒྱ་མཚོ་རྣམས་དང་བཅས་པར་ཟག་མེད་མཁའ་འགྲོ་རོལ་པའི་ཚོགས་
སྐོང་དང༌། མཆོད་གཏོར་སྐངས་འཕྲིན་སོགས་གནད་སྨིན་འབུལ་རྒྱུས་མཚོན་
མདོ་སྔགས་བཀའ་གཏེར་གྱི་ཆོ་ག་ཕྱག་ལེན་ཐམས་ཅད་ལུགས་སོ་སོའི་བཞེད་
པའི་དབྱེ་མཚམས་གསལ་ཞིང་དྭངས་གཙང་ཡོང་བའི་བསྟན་ལ་བྱི་དོར་ཡང་
དག་པ་མཛད་རྒྱུ་མ་ཟད། དད་ལྡན་སེར་སྐྱ་འདི་ཕྱིའི་དོན་གཉེར་ཅན་མང་
པོས་སྒོ་གསུམ་མི་ཕྱེད་པའི་དད་འདུན་དང་། བཅོས་མིན་མོས་གུས་དྲག་པོས་
དད་གུས་སྤྲོ་གསུམ་གྱི་སྒོ་ནས་དགེ་འདུན་རྣམས་ལ་བསྙེན་བཀུར་ཞབས་ཏོག་
ཞུས་རིགས་རྣམས་ཀྱང་དད་རྫས་ཆུད་མི་འཛའ་བའི་ཆེད་དུ་ཡོན་བདག་རང་
རང་གི་འདོད་པ་འཚིམས་ངེས་ཀྱི་གཤིན་པོའི་སྒྲིབ་སྦྱོང་བསྔོ་སྨོན་གནས་འདྲེན་
དང༌། གསོན་པོའི་སྐུ་རིམ་ཞབས་བརྟན་སོགས་ཤི་གསོན་གཉིས་དགེ་་་་
ཚོགས་བསགས་རླབས་པོ་ཆེའི་དགེ་བ་བྱང་ཆེན་དུ་ཡོངས་སུ་བསྔོ་བའི་རྒྱས་་་
འདེབས་སོགས་ལྷག་བསམ་རྣམ་པར་དག་པ་གནད་སྨིན་མཛད་རྒྱུ་བཅས་་་་་
སེམས་ཅན་མོས་བློར་འཚམས་པའི་སྐྱབས་འཇུགས་འགྲོ་དོན་རྒྱ་གང་ཆེ་གནང༌
དགོས་པའི་ཐོག་སྒོ་ཀུན་ནས་མིག་ལྟོས་ཡར་ལྟ་ཡོང་བ་བཅས་ཕྱོགས་མང་པོ་ནས་
མཛུབ་ཁྲིད་དང་ཁྱབ་འདོམ་གང་ཆེ་མཛད་རྒྱུ་དབྱར་དགུན་དུས་ཆེན་གྱི་གར་
འཆམ་སོ་སོར་སྐབས་རེ་ཞྭ་ཟླམ་སྒྲོག་ཆབ་དང་། སྐབས་རེ་ཞྭ་ཁྲ་ཆོས་གོས་
གཟབ་མཆོར་གྱིས་འགོ་སེར་སྦྲེང་ནས། བར་གར་འཆམ་དངོས་ཀྱི་རོལ་མོ་
ཁང་གི་དབྱངས་རོལ། མཇུག་གཏོར་རྒྱག་དང་རྒྱལ་དབྱངས་བར་གྱི་ཆོ་ག་
ཐམས་ཅད་ཀྱི་གཞུང་བསྲངས་ཏེ་ཞལ་འདོན་དང་རོལ་སིལ་སྐོར་དཀྲོལ་གྱི་པད་
སྐོར་ལམ་འགྲོས་ལ་སོགས་པའི་སྟངས་སྟབས་བཅས་བྱིངས་ཉམས་ལྡན་ཅིང་མ་
ལག་ཆད་ལུས་མེད་པར་ཞིབ་ཕྲའི་ཐུགས་འགན་བཞེས་རྒྱུའི་ཐོག་རྗེས་འཇུག་
རྣམས་ལའང་མིག་ལྟོས་བག་ཆགས་བཟང་པོ་འཇོག་གང་ཐུབ་མཛད་དགོས་
295



ཤིང་། དགུང་གསར་ཚེས་གསུམ་གྱི་སྒར་ཆེན་བཞུགས་གྲལ་ཆེན་མོར་སྐྱབས་
མགོན་རྒྱལ་བའི་དབང་པོའི་བཞུགས་ཁྲིའི་དྲུང་དུ་ཞྭ་ཆོས་བཅས་བཞེངས་ནས་
མཎྜལ་རྟེན་གསུམ་བཏེགས་ཏེ་རྟེན་འབྱུང་གི་ཤིས་པ་བརྗོད་པའི་ཤོག་མོ་ཡར་
ཤོག་གི་གསུང་མགུར་འབུལ་རྒྱུས་མཚོན་རྣམ་ཀུན་གཞིས་བྱེས་གང་སར་དབུ་ཞྭ་
མཐོང་གྲོལ་རིན་པོ་ཆེ་སྒྲོན་བཞེས་སོགས་མཛད་སྒོ་ཁག་ལ་དབུ་ཆོས་རྣམས་ཞྭ་
ཆོས་ བཞེས་ཏེ་མཎྜལ་ རྟེན་ གསུམ་ འདེགས་ འབུལ་ སོགས་ཞུ་དགོས་ པ་ དང༌།
རྒྱུན་དུ་གཞུང་ཟུར་འཆར་འཕར་ཆོག་གྲྭ་ཁག་ཐམས་ཅད་ཀྱི་ཚོགས་ལ་དབུ་་
བཞུགས་མཛད་རྒྱུ། ལྷ་ས་བླ་བྲང་ཕྱག་མཛོད་སོགས་གཞུང་སའི་མཛོད་ཁང་
གི་གཡང་སྒྲུབ་དབུ་བཞུགས་མཁན་པོར་ཕེབས་རྒྱུ (འདི་རྩེ་ཤོད་སྤྱན་གཟིགས་
དང་འཆམ་ཆས་དོ་དམ་པ་རྣམས་ཀྱི་ཕེབས་ཁུངས་ཡིན་སྟབས་ཞིབ་ཕྲའི་ལོ་རྒྱུས་
རྣམས་དོ་དམ་ཁག་གི་ལས་འགན་དུ་གསལ)གཞན་ཡང་ རང་ཁོངས་དགོན་
ལག་ཁག་གི་གྲྭ་བཙུན་རྣམས་དང་ཆོས་རྒྱུད་གཅིག་པའི་ཕྱོགས་མཐའི་དགོན་སྡེ་
ཁག་ནས་སྒར་གཞུང་མ་མོའི་གཞུང་མན་ངག་ཆོ་ག་ཕྱག་ལེན་ཐོས་བསམ་སློབ་
གཉེར་ཞུ་བར་ཕེབས་མཁན་རྣམས་ལ (བླ་སྤྲུལ་ཡང་ཚུད) གང་ལ་གང་འཚམས་
ངོ་ཐོན་གྱི་སློབ་ཁྲིད་གནང་རྒྱུ་མ་ཟད། དགོན་སྡེ་འགའ་ཞིག་གི་མཁན་པོར་
ཡང་ གདན་ཞུ་ ཞུ་སྲོལ་ལྟར་ གོང་ནས་ དམིགས་འཛུགས་ གནང་ན་ ཕེབས་རྒྱུ།
འབྲུག་པ། འབྲས་ལྗོངས། གློ་བོ། ལ་དྭགས། རྨི་ལི། རྒྱལ་ ཐང༌།
ལི་ཐང་། མི་ཉག་མདོ་སྟོད་སྨད། འཇང་ས་ཐམས་སོགས་ཀྱི་ཁུལ་ནས་གྲྭ་
རྒྱུན་སྒྲིགས་ཞུགས་བྱས་ཏེ་གཏན་སྡོད་བྱེད་མཁན་རྣམས་དང༌། ཡང་ལོ་བཞི་
ལྔ་གདན་སར་ཐོས་བསམ་སློབ་གཉེར་བྱས་ཏེ་རང་རང་དགོན་པ་སྐྱོང་བར་ལོག་
མཁན། ལྷག་ཏུ་གདན་ས་རང་གི་ཐོས་བསམ་སློབ་གཉེར་བ་ཆོས་སྤྱོད་འདོན་
ཆ་སྤྱི་དང་། ཁྱད་པར་རྒྱུད་སྡེ་དཀྱིལ་འཁོར་བཅུ་གཉིས་ཀྱི་དཔེ་ཆ་བློ་འཛིན་
བཅས་བྱེད་མཁན་སྤྱི་སྒེར་གྱི་དགེ་ཕྲུག ( དབུ་མཛད་རེར་མང་བར་སློབ་མ་སུམ་
296



ཅུ་དང༌། ཉུང་བར་བཅོ་ལྔ་ སྐོར་ཡོད)རྣམས་ལ་ཆོས་སྤྱོད་ཀྱི་ཐོག་དྲངས་
གདོན་བྱའི་རིགས་ཀྱི་དཔེ་ཆ་ལྟ་ཀློག་ནས་བཟུང་སློབ་ཁྲིད་དང་འབྲེལ་བའི་དཔེ་
རྒྱུགས་ཡང་ཡང་བཞེས་རྒྱུ་སོགས་དམ་འཛིན་དང༌། དབྱར་དགུན་དུས་་་་་
མཚམས་སོ་སོའི་རྒྱུགས་སྤྲོད་ཆེན་མོའི་སྐབས་གཟིམ་ཆུང་ཆོས་དབྱིངས་ཕོ་བྲང་
གི་འགག་ལྕགས་ཁྲའི་ནང་དུ་དབུ་ཆོས་རྣམས ( རྡོ་རྗེ་སློབ་དཔོན། སྤྱི་ཁྱབ་
མཁན་པོ། དགེ་བསྐོས། དབུ་མཛད་ཁྲི་པ་གསུམ་བཅས) ལྷན་རྒྱས་མཛད་
ནས་དཔེ་ཆ་སློབ་གཉེར་བ་རྣམས་ཀྱི་དཔེ་རྒྱུགས་བཞེས་དགོས་པ་དང་། (དེ་
ཉིན་དབུ་ཁྲི་པ་ནས་དབུ་ཆོས་ལྷན་རྒྱས་རྣམས་ལ་གསོལ་ཇ་གསོལ་ལྡིར་དོ་འགྱོག་
མ་གང་རེ་འབུལ་སྲོལ་སྣང་)གཞན་ཡང་ཆོས་བརྗོད་རབ་གསལ་དང་། ཀུན་
རིག མི་འཁྲུགས་པ། སྒྲོན་མ་མཎྜལ་རྒྱས་པ། སྒྲོལ་མ་ཚེ་རིང་མ། ཕག་
མོ། སྡེ་མཆོག རྒྱལ་བ་རྒྱ་མཚོ། དགུ་གཏོར། ཚེས་བཅུ། ཞིང་སྐྱོང་
སོགས་སྒྲུབ་མཆོད་ཁ་ཤས་ཀྱི་ཆོ་ག་མ་ཚོགས་གོང་དུ་དབུ་ཆོས་ལྷན་རྒྱས་མཛད་
ནས་བཤེར་རྒྱུགས་ཐེངས་རེ་ཡང་བཞེས་སྲོལ་དང་། ཡང་དཔེ་ཆ་ཡོངས་་་་
རྫོགས་ཐོན་ཟིན་པའི་དབུ་མཛད་གསར་སྐུལ་བ་སོ་སོའི་སྐུལ་རེས་རྒྱུད་སྡེ་གང་
ཡིན་གྱི་གདོན་བྱའི་མགོ་སྐུལ་དང་། རོལ་སིལ་སྐོར་དཀྲོལ་བྱེད་སྟངས་སོགས་
དབུ་མཛད་མ་སྐུལ་གོང་དུ་ཟུར་ཁྲིད་མཛད་རྒྱུ། དགུ་གཏོར་ཆེན་མོའི་མ་་
མགོན་གྱི་སྤྱན་འདྲེན་དང་བསྐང་བ་སོགས་དབྱངས་རྟ་ཤིན་ ཏུ་རིང་བ་དང་།
དེ་མིན་ཆོ་ག་ཁག་སོ་སོའི་དབྱངས་རིང་དབྱངས་ཐུང་རིགས་མི་འདྲ་བ་ཚང་མའི་
འདྲེན་འགུག་འདེགས་འཇོག་གི་གདངས་དབྱངས་འགྲོ་ཕྱོགས་ཐམས་ཅད་སློབ་
མ་ཚོར་དབྱངས་ཀྱི་དཔེ་རིས་ལ་བརྟེན་ནས་སློབ་ཁྲིད་གནང་སྟེ་དཔེ་རིས་རྣམས་
བཟུང་བྱ་མིག་ཤེས་ཀྱི་ཡུལ་དུ་གསལ་ལེར་འཆར་ཐུབ་པའི་གོམས་བྱངས་ཐོན་པ་
མཛད་རྒྱུའི་ཐོག་དབྱངས་དཔེ་སྐུལ་ཟད་བགྲེས་ སྐྱོན་ཅན་རྣམས་དབུ་མཛད་
ནས་ཐུགས་རྒྱུས་བབས་ཀྱིས་གསར་བྲིས་གནང་རྒྱུ། ལོ་ལོ་ཧོར་ཟླ་དྲུག་པའི་ཟླ་
297



སྨད་དུ་སྣ་མཁར་གཞིས་འབངས་ནས་དབྱར་གསེང་གི་སྤྱི་རིམ་ཆོག་གྲྭ་ཁག་་
གཅིག་གདན་ཞུ་བྱེད་དགོས་པའི་ཆོག་གྲྭའི་དབུ་མཛད་གཅིག་ཕེབས་རྒྱུ་དང་།
ཡངས་ཅན་ཀར་ཐང་གྲྭ་གསུམ་ཚོ་པ་གསུམ་གྱི་འབྲོག་པ་ཁྲལ་ཤེ་རྣམས་ཀྱི་ས་
གནས་སུ་ཟླ་བ་བདུན་པའི་ནང་རྩིས་རྟོགས་ཞེས་པ་བླ་བྲང་གི་སྐུ་ངོ་ཕྱག་གཉེར་
ལས་དྲུང་བཅས་ཁྲལ་ཤེ་སོ་སོའི་ལོ་འཁོར་གྱི་ཁྲལ་འབབ་གཏན་འཁེལ་རྩིས་རྒྱག་
དང་འབྲེལ་བའི་འབབ་བཞེས་སུ་ས་གནས་སོ་སོར་ངོ་ཕེབས་སྐབས་དབུ་ཁྲི་པ་
གཅིག་ལྷན་ཕེབས་ཀྱིས་ཚོ་པ་ཁག་སོ་སོར་བསངས་གསོལ་ཚོགས་བརྒྱ་སོགས་སྤྱི་
རིམ་ཞབས་བརྟན་གསུང་རྒྱུ་བཅས་མདོར་ན་དབྱར་དགུན་རྟག་ཏུ་གདན་སར་
བཅའ་བཞུགས་མཛད་དེ་ཕྱོགས་མང་པོའི་བསྟན་དོན་ཞབས་འདེགས་ཀྱི་འགན་
ཁུར་བཞེས་དགོས་པ་ལས་དབྱར་གསེང་འཁོར་ཞག་སོགས་གང་ལའང་ཕེབས་
མི་ཆོག་ཅིང༌། རྣམ་ཀུན་དབུ་ཆོས་རྣམས་ནས་རྒྱལ་བའི་དབང་པོའི་ཞབས་
འགྱུར་ལ་སྒོ་ཀུན་ནས་ལྷག་བསམ་རྣམ་དག་དང་གྲྭ་མང་ཡོངས་ཀྱི་དབུ་འདོམས་
མཛད་དེ་སྤྱི་སྒྲིག་འཚགས་སུ་ཚུད་པའི་སྒོ་ནས་དགེ་འདུན་རྣམས་ལ་ཐུགས་ཁུར་
གཅེས་སྐྱོང་གང་ཟབ་མཛད་རྒྱུ་དང༌། གྲྭ་མང་ཡོངས་ཀྱི་སྒྲིག་ལམ་སྐོར་སོགས་
གནད་དོན་ཆེ་རིགས་ལ་དབུ་ཆོས་ལྷན་རྒྱས་གནང་བའི་ཐོག་ནས་བཀའ་བསྡུར་
གྱིས་ཐག་གཅོད་མཛད་རྒྱུའི་ཐུན་མོང་གི་ལས་འགན་དང་དབང་ཆ་ཡོད་པ་་
བཅས་སོ། །
ལྔ་བ། དབུ་ཆུང་གི་ལས་འགན་སྐོར།
མཆོད་གཡོག དགེ་གཡོག དོ་དམ་པ་རྣམས་དང་གོ་བབས་ཐོབ་
ཐང་འདྲ་བའི་དབུ་ཆུང་གི་བགྱི་བ་ནི། སྒར་ཆེན་འཚོགས་གཞུང་གི་རང་
ལུགས་ཀརྨ་བཀའ་རྒྱུད་ཀྱི་འདོན་ཆོས་བརྗོད་རྣམས་དང་། བརྒྱུད་སྡེ་དཀྱིལ་
འཁོར་བཅུ་གཉིས་ཀྱི་ཕྱག་དཔེ་མཐའ་དག་ཟལ་ ཐོན་སྨོས་མེད་ཐོག མདོ་
298



སྔགས་ཀྱི་གཞུང་ལུགས་ལ་ཐོས་བསམ་ཉག་མི་ཕྲ་བ་དང་། རང་ལུགས་ཀམ་
ཚང་གི་ཆོ་ག་ཕྱག་ལེན་དང་འབུད་རྡུང་དཀྲོལ་གསུམ་གང་སར་རང་སྐྱ་འཕེར་
ངེས་ཐོག་བསྐྱེད་རྫོགས་ཀྱི་ཉམས་ལེན་གོམས་བྱང་ཡང་མི་དམན་པ་ཞིག་ངེས་
པར་ཡོད་དགོས་ལ། ཐོག་མར་དབུ་བསྐུལ་ཟིན་ནས་འདོན་བྱ་བཟང་བས་
གདོང་གྲལ་གྱི་སྐད་ལེན་པ་གང་འཚམས་བྱས་ཏེ་གདོན་བྱར་གསུང་བཟང་དང་
ལྷུ་ཚིགས་འདྲེན་འགུག་ གང་སར་ གཟེངས་ཐོན་བྱུང་བ་བརྒྱུད་དབུ་ཆུང་གི་
གདན་ཁྲིར་འཕོས་པ་ཞིག་ཡིན་སྟབས་དབུ་མཛད་ཁྲི་པའི་འོག་ཏུ་བཞུགས་ནས་
གདོན་བྱ་སྤྱི་དང་ལོ་འཁོར་སྒྲུབ་མཆོད་ཁག་ཐམས་ཅད་ལ་དབུ་མཛད་ཁྲི་པའི་
གཞོགས་འདེགས་ཀྱི་འགན་ཁུར་མཛད་དེ་རོལ་སིལ་ སྐོར་དཀྲོལ་དང་འདོན་
པའི་གདངས་དབྱངས་གྱེར་ལུགས་ཀྱི་གསུང་ཞབས་རམ་འདེགས་ཞུ་རྒྱུ་སོགས་
ལེ་ལོའི་བག་ལ་ཞ་ཞིང་བཏང་སྙོམས་སུ་མ་སོང་བར་སྐལ་ལྡན་དྭངས་བ་འདྲེན་
པའི་དབྱངས་རོལ་རྣ་བའི་བདུད་རྩིར་འཇོ་བ་ཙམ་གྱིས་དད་པའི་པད་མོ་རབ་ཏུ་
བཞད་དེ་ཆོས་གྲྭ་ཆེན་པོ་འདིར་བྱིན་བགས་སྤྲོ་སྣང་དང་ལྡན་པའི་བསུང་ཞིམ་
འཐུལ་ནས་ཚང་མ་བློ་ཁ་ཆོས་ལ་ཕྱོགས་ཐུབ་པའི་བག་ཆགས་ཟབ་མོ་རྒྱུད་ལ་
འཇོག་རྒྱུ་ནི་སྒར་ཆེན་གྱི་འཕྲིན་ལས་སྤེལ་བའི་བྱ་བ་བཟང་པོ་དང༌། ལུང་
རྟོགས་ཀྱི་བསྟན་པ་རིན་པོ་ཆེ་སྤྱི་དང་ཁྱད་པར་སྙིང་པོ་དོན་རྒྱུད་ཀྱི་བསྟན་པའི་
བཤད་སྒྲུབ་ཆོས་སྤྱོད་དར་རྒྱས་ཡོང་བ། སེམས་ཅན་ཐམས་ཅད་ལ་མོས་བློ་
དང་འཚམས་པའི་བདེ་སྐྱིད་སྦྱིན་པའི་རྒྱུ་རླབས་པོ་ཆེ་ཡིན་སྟབས་དཔལ་ལྡན་བླ་
མའི་ཐུགས་དགོངས་རྫོགས་པ་དང་། བླ་མགོན་དབྱེར་མེད་ཀྱི་ཆོས་སྲུང་དམ་
ཅན་རྒྱ་མཚོའི་ཐུགས་དམ་སྐོང་བ། དགེ་འདུན་འདུས་ཚོགས་ཐམས་ཅད་
ཐུགས་ རངས་བ། དད་ལྡན་སེར་སྐྱ་འདས་གསོན་མང་པོའི་བསྙེན་བཀུར་
ཞབས་ཏོག་དད་རྫས་རྣམས་ཆུད་མ་གསན་པར་རྗེས་སུ་ཡི་རངས་ཀྱི་རྔོ་ཐོག་ངེས་
པའི་ཆོ་ག་ཕྱག་ལེན་ལ་འགོ་སྐྱབས་སེམས་ཡན་ལག་བདུན་པ་དང་བརྒྱུད་པའི་
299



གསོལ་འདེབས་ནས། མཇུག་བསྔོ་སྨོན་ཤིས་བརྗོད་ཀྱི་བར་དུ་སྒོ་གསུམ་ཡོད་
དགུ་རྩལ་སྤྲུགས་རྣམ་དག་བགྱིས་ཏེ་བླ་མའི་བྱིན་བརླབས་རྒྱུད་ལ་བཞུགས་པ་
དང༌། ཆོས་སྲུང་དམ་ཅན་རྣམས་ཀྱིས་འདི་ཕྱིའི་དོན་ཆེན་ལ་ལམ་འགྲོའི་་
འཕྲིན་ལས་དངོས་སུ་བསྟེན་པ། སེམས་ཅན་འདི་ཕྱིའི་སྐྱབས་དང་རེ་བཅོལ་
རྣམས་ཀྱི་རེ་བ་དོན་ལྡན་དུ་བསྒྲུབས་ཏེ་དད་དམ་འགྱུར་བ་མེད་པའི་གུས་སྤྲོ་
ཐོབ་པ་བཅས་བྱ་རིམ་མཐའ་དག་ལ་ལྷག་བསམ་རྣམ་དག་ མཛད་ རྒྱུའི་ ཐོག
རྒྱུན་དུ་དབུ་མཛད་ཁྲི་པའི་གཞོགས་འདེགས་དང༌། སྐབས་རེ་ཟུར་ཚོགས་
ཁག་ལ་སོགས་པར་དབུ་མཛད་དང་འདྲ་བའི་སྐུ་ཚབ་དང༌། མགོན་ཁང་ཆེན་
མོའི་བསྐང་བ་པ་དཔོན་སློབ་ལྔའི་དབུ་བཞུགས་སུ་བཞུགས་བྱ་མཛད་དགོས་པ།
གར་འཆམ་སྐབས་སུ་རོལ་ཁང་དུ་བཞུགས་དགོས་སྟབས་མཚན་བརྒྱུད་ཀྱི་སེར་
སྦྲེང་དང༌། རྒྱལ་ བའི་ དབུ་ གདུགས་ གདན་ཞུར་ ཕེབས་ མི་ དགོས་ པ་ ཕུད།
དེ་མིན་དུས་མཆོད་གར་འཆམ་ཁག་སོ་སོའི་ཞོགས་པའི་སེར་སྦྲེངས་ཁག་དང༌།
སྒྲུབ་ཆེན་རྒྱ་སྡེམ། མཚན་བརྒྱད་དང༌། མ་མགོན་སྤྱན་འདྲེན། དགོང་
དྲོའི་གཏོར་རྒྱུག་བཅས་ལ་དབུ་མཛད་ཆ་བརྒྱུད་དང༌། རྒྱལ་དབྱངས་གཟབ་
རྒྱས་མཛད་དགོས་ ཁག་ བཅས་ པར་ ཞྭ་ ཟླམ་ སྒྲོགས་ཆབ་དང་ཞྭ་ཆོས་གཟབ་་་
བཞེས་ཀྱིས་ མཉམ་དཀྲོལ་རོལ་ དབྱངས་ ཀྱི་གྲས་ སུ་ ཕེབས་ དགོས་ པ་ མ་ ཟད།
གཞིས་བྱེས་གང་སར་རྒྱལ་དབང་ཆེན་པོ་ཆིབས་ཐོག་གམ། ཕེབས་བྱམས་
གང་རུང་གིས་ཆིབས་བསྒྱུར་མཛད་སྒོ་ཁག་ལ་ཞྭ་ཆོས་སམ་སྒར་ཆས་བཞེས་ཏེ་
རྒྱལ་བའི་སྐུ་རྒྱབ་ཏུ་དབུ་གདུགས་ཆེན་མོ་གདན་དགོས་པ་བཅས་སྐུ་བཅར་གྱི་
གྲས་སུ་ཡང་ཞབས་འདེགས་ཞུ་དགོས་ཤིང་། རྒྱུན་དུ་ཞལ་འདོན་གསུང་སྒོ་
ཐམས་ ཅད་ལ་དབུ་ཆེན་དང་ སྐད་ལེན་པའི་དབར་གྱི་མཚམས་སྦྱོར་འབྲེལ་་་
མཐུད་དང་འབྲེལ་དགེ་འདུན་ཚོགས་ཡོངས་ནས་ཞལ་འདོན་དང་ རོལ་་་་་
འབུད་དཀྲོལ་གོམས་སྟབས་གཅིག་གྱུར་གྱིས་ སྒོ་ཀུན་ནས་ཉེས་སེལ་ལེགས་ཆ་
300



ཕྱོགས་མཐུན་ཡོང་བ་ལ་ངལ་བ་ཁྱད་སད་ཀྱི་འགན་ཁུར་གང་གཟབ་གནང་རྒྱུའི་
ཐོག་རྟག་ཏུ་རང་ལུགས་ཆོས་ཆོག་གང་ཅི་བཀའ་རྒྱུད་གོང་མའི་ཕྱག་བཞེས་རྒྱུན་
འཛིན་གྱི་རྡོ་རྗེ་སློབ་དཔོན་དང་དབུ་ཆེན་རྣམས་ཀྱི་ཕྱག་ལེན་ཇི་ལྟར་མཛད་པ་
ལ་བསླབ་པ་སློབ་པ་དང༌། མིག་ལྟོས་ཡར་ལྟའི་གཟབ་སྦྱོང་ཟུར་ཁྲིད་གང་མང་
ཞུས་ཏེ་བསྟན་པའི་ཞབས་འདེགས་ཀྱི་འཕྲིན་ལས་སྐྱོང་བ་ལ་སླད་ངེས་པར་དུ་
སྒར་ཆེན་དབུ་མཛད་ཆེན་མོའི་ཁྲི་ལ་འཕོས་ཐུབ་པའི་ཐུགས་རྩོལ་ལྷོད་མེད་ཀྱིས་
བསྟན་འགྲོའི་དོན་ཆེན་དེ་བས་ཆེ་བ་སྒྲུབ་ནུས་པའི་ཐུགས་འདུན་བཟང་པོ་དང་
བཅས་འབད་པ་གནང་དགོས་ལ་གལ་ཏེ་དབུ་ཆེན་གྲས་ནས་གནས་འཕོས་དང་
ལས་སྣེ་འཐོན་གཟིགས་ཀྱིས་ཁྲི་ལས་ཟུར་རིགས་བྱུང་ན་དབུ་ཆེན་གྱི་ཁྲི་ལ་ཕེབས་
འོས་ཀྱི་དམིགས་ཡུལ་འགྲུབ་པ་མཛད་རྒྱུ་བཅས་སོ། །
དྲུག་པ། ་འདུ་ཁང་མཆོད་གཡོག་དང་དཀོན་
གཉེར་གཅིག་ལྕོགས་ཀྱི་ལས་འགན་སྐོར།
དབུ་ཆུང་དགེ་གཡོག་དང་གོ་བབས་འདྲ་བའི་འདུ་ཁང་མཆོད་གཡོག་
ནས། མཆོད་བརྗོད་རབ་གསལ་གྱིས་གཙོས་པས་སྒར་ཆེན་ གྱི་འདོན་བྱ་་་་
རྣམས་དང༌། ལྷག་ཏུ་བརྒྱུད་སྡེ་གོང་འོག་གི་དཔེ་ཆ་བློ་ནས་འཆད་ཟིན་པའི་
ཆོ་ག་ཕྱག་ལེན་གྱི་བསྐྱེད་རྫོགས་དམིགས་རིམ་ཕྱག་རྒྱ་དང་བཅས་པ་ཁོང་དུ་ཆུད་
དེ་ལས་རབ་འབྱམས་ལག་ལེན་འཁྱོལ་བ་ལ་གཞན་དྲིང་མི་འཇོག་པའི་སྤོབས་པ་
དགེ་བ་ཅན་གྱི་རྨང་གཞི་ཡོད་པ་ནི་གོར་མ་ཆགས་པའི་ཐོག་རྣམ་ཀུན་འདུ་ཁང་
དང་གཙང་ཁང་། འཆམ་སྐུ་ཁང་གི་མགོན་ཁང་བཅས་འདུ་ཁང་མདོ་སྦུག་མ་
ལག་རྣམས་ཀྱི་རྟེན་བརྟེན་པ་བཅས་ལ་གད་ཕྱིས་འཛིན་སྤྲད་དང་དཀར་མེ་ཡོན་
ཆབས་འབུལ་རྒྱུའི་ཐོག་ལྷ་ཆེན་ཁང་གི་ལྷ་མོ་མཇིང་ཡོན་མ་དང༌། འཆམ་སྐུའི་
མགོན་ཁང་དུ་གསེར་སྐྱེམས་དང་གཏོར་བརྔོས་མཁའ་དབྱིངས་མ་སོགས་འཕྲིན་
301



བཅོལ་ལྗགས་སྐྱེམས་འབུལ་དགོས་པ་དང་། འདུ་ཁང་མདོ་སྦུག་གི་རྟེན་་་་
གསུམ་མཆོད་ཆ་དང་རྒྱུན་བཀྲམས་སྤྱན་གཟིགས་ཇི་ཡོད་དང་འཆམ་སྐུའི་སྐུ་
སོབས་ཁག་སེར་སྦྲེང་གི་གསེར་རྔ་ཤུབ་ལྡན་བརྒྱད་ཅུ་སྐོར་དང་གོས་སྐུ་ཁམས་
གསུམ་གཟིལ་སྣོན། སྒར་ཆེན་གྱི་ལོ་འཁོར་སྒྲུབ་མཆོད་ཁག་སོ་སོའི་མཆོད་ཆ་
ཡོངས་རྫོགས་བཅས་སྤྲོད་དེབ་ནང་གསལ་ལྟར་རིན་ཐང་གཞལ་མེད་ཀྱི་རྟེན་
མཆོད་རྣམས་རྩིས་འཁྲིར་བླངས་ཏེ་རླག་དོར་བོར་གསུམ། རལ་རྡོལ་ཆག་
གྲུག་དང་། བྱི་མུག་མེ་སྐྱོན་གྱི་གནོད་པ་སོགས་སྐྱོན་འཕར་རིགས་མི་འབྱུང་
བའི་དོ་དམ་སྲུང་སྐྱོབ་ཞུས་ཏེ་ཆོ་ག་སོ་སོར་སྐབས་སྦྱར་སྒྲིག་གཤོམ་རྒྱན་འགྲེམ་
དང་འདོན་འཇུག་ཞུ་རྒྱུ་རྣམས་རུ་ང་ཚགས་ཚུད་ཞུ་རྒྱུ། འདུ་ཁང་དུ་དཀྱིལ་
འཁོར་དང་། མདོས་ཆེན། མཆོད་གཏོར་ཁག་གི་རྒྱུ་ཆ་ཇི་དགོས་བླ་བྲང་གི་
གཉེར་ཚང་ནས་དེབ་གསལ་ལྟར་གཏོང་སྒོ་ཞུ་རྒྱུའི་ཐོག་མཆོད་བཞེངས་རྣམས་
ལུགས་སོ་སོའི་བཞེད་པའི་ཁྱད་ཆོས་ཀྱི་རྣམ་དབྱེ་དང་བཟོ་སྤུས་ལག་འབྲས་ཐོན་
ཅིང༌། རྒྱུ་འགྲོ་རང་དག་ཏུ་གཏོང་བ་ལས་འཁྲོལ་ལྷག་བསྐྱིལ་གང་ཐུབ་བྱས་ཏེ་
མཐའ་ན་འབུལ་གཏོར་གྱི་ལྷ་བཤོས་དང་། བགེགས་གཏོར་ཡན་མོད་ཕྲ་བས་
སྒར་ཆེན་གྱི་རྣམ་སྤྱོད་འདོད་ཡོན་དང་མི་མཚུངས་པའི་བློ་ཤས་འབྱུང་གཞིའི་
རིགས་མ་ཡིན་པའི་ཐོག་མཐེབ་ཀྱུ་གཅིག་ཀྱང་གཞུང་དང་འགལ་བའི་ཆད་ལྷག་
མི་འབྱུང་བར་རྩ་གསུམ་ཆོས་སྲུང་དང་བཅས་པའི་ཞལ་འཚུས་མཆོད་ཡུལ་་་
གཉེན་པོ་རྣམས་ལ་བསམ་སྟེ་ལོངས་སྤྱོད་ཆེ་ལ་བཀོད་ལེགས་གཙང་ཞིང་ཡིད་དུ་
འོངས་བ་བཞེངས་དགོས་པ་དང་། མཆོད་ཕྲེང་གཤམ་སྒྲིག་རྒྱུན་བཀོད་་་་
རྣམས་མཚར་དུ་དངར་བས་དད་ཅན་དང་བ་འདྲེན་པ། ཆོ་ག་ཕྱག་ལེན་
ཐམས་ཅད་རྡོ་རྗེ་སློབ་དཔོན་དང་མཚུངས་པའི་བློ་ཆོག་ཐོགས་པ་མེད་པའི་ཐོག་
ནས་སློབ་དཔོན་གྱིས་དཀྱིལ་འཁོར་རིགས་བཞི་ལ་བརྟེན་ཏེ་དང་པོ་སྦྱོར་བའི་
ཏིང་འཛིན། ལྷ་ལ་རྒྱས་འདེབས་ཀྱི་ཕྱག་རྒྱ། སྟངས་སྟབས། འདུག་་་
302
ས་ས



སྟངས། ལས་ལ་སྦྱོར་པ། སླར་བསྡུ་བ། བཟླས་བརྗོད། སྦྱིན་བསྲེག་
མཆོད་པ་བཅས་བཅུ་ཡི་སྒོ་ནས་དབང་ལེན་བདག་འཇུག་གི་རིམ་པའི་སྐབས་སུ་
( བདག་བསྐྱེད་ཀྱི་ཆོ་ག་རྒྱས་པ་ལ་ཆིངས་དྲུག་སྟེ། ཏིང་འཛིན་གསུམ། དེ་
ཉིད་ཞེ་དགུ། བསྙེན་སྒྲུབ་ཡན་ལག་བཞི། རྣལ་འབྱོར་དྲུག་ཆིངས་དང་བཞི།
ཆོ་ག་བསྡུས་པར། བསྐྱེད་རིམ་རྡོ་རྗེ་བཞི་དང་། རྣལ་འབྱོར་དྲུག་ཆིངས་
གཉིས་བཅས་ཁྱོན་རྣམ་པ་དྲུག་ ཏུ་ གསུངས་ སོ)མཆོད་གཡོག་ནས་ཡོ་བྱད་་་་
ཐམས་ཅད (བླ་མེད་ལས་བྱུང་བའི་ཡུམ་གྱི་ཕྱག་རྒྱ་ལྔ་དང་། བུམ་པའི་རྫས་
བདུན་དང༌། བུམ་དབང་བཅུ་གཅིག་མཆོད་པའི་རྫས་བཅུ་དང་། ཁྱད་
པར་འཕགས་ པའི་རྫས་བཅུ་གཅིག་སོགས) གོ་རིམ་མ་འཁྲུགས་པའི་ཉེར་་་་་
བསྡོགས་དང་འབྲེལ་བའི་ངོས་ནས་འདོན་བྱའི་ཚིགས་མཚམས་སོ་སོར་ཡོ་བྱད་
རྣམས་ཀ་ཀོར་མེད་པའི་གོ་རིམ་གྱིས་འབུལ་ཞུའི་ལག་ལེན་ཤར་ཐོན་ཡོང་བའི་
བདེ་ཅག་འཁྱུགས་གསུམ་འཛོམས་པ་བྱས་ཏེ་རྡོ་རྗེ་སློབ་དཔོན་དབུ་མཛད་ཁྲི་
པའི་ཞལ་འདོན་གྱི་ཚིག་མཚམས་སོ་སོར་སྤྱན་འདྲེན་སྤོས་དང་། བྱིན་འབེབ་
རྫས། ལྷ་དབྱེ་བགེགས་བསྐྲད་ཀྱི་རྫས། གུ་གུལ་གྱི་བདུག་པ་སོགས་རྫས་སྣ་
ཁག་གཙང་སྨེ་དང་ལེགས་ཉེས་སྔ་ཕྱིས་མ་ནོར་བར་འཕྲལ་འཕྲལ་བདུག་སྦྱངས་
དང་། གཏོར་མ་གསེར་སྐྱེམས་བཅས་པའི་མཆོད་པར་བདུད་རྩི་ཆབས་བྲན་
དང༌། གསེར་སྐྱེམས་བཤོས་འབུལ་བགེགས་གཏོར་འཕང་རྒྱུ་སོགས་སྐབས་
མཚམས་སོ་སོར་དུས་ལས་མ་ཡོལ་བ། བཀའ་དབང་སྒྲུབ་མཆོད་གང་གི་་་
སྐབས་སུའང་རྡོ་རྗེ་སློབ་དཔོན་གྱི་ཕྱག་གཞོགས་ཐེག་ངེས་ཀྱི་ལས་རྡོར་བ་ཞིག་
མཛད་རྒྱུ་མ་ཟད། སྒྲུབ་ཆེན་གྱི་སྐབས་སུ་ཕྱོགས་བཞིའི་རྒྱ་ཐོ་སྡེམ་དུས་དང་།
སྒྲུབ་ཆེན་གྱི་རྟེན་འཛུགས། གཏོར་རྒྱག རྒྱལ་དབྱངས། སྦྱིན་བསྲེགས།
གོས་སྐུ་ཞལ་འབྱེད་ཀྱི་མཆོད་པ་བཅས་ཕྱི་འདོན་ཁག་སོ་སོའི་མཆོད་གཏོར་ཞལ་
ཟས་རྣམས་བཞེངས་རྒྱུ་དང་སྒྲིགས་གཤོམ་ཞུ་རྒྱུ། དབྱར་དགུན་དུས་མཆོད་
303



ཀྱི་གར་འཆམ་ཁག་ལ་རོལ་ཁང་དུ་མཆོད་པ་ཆ་ཚང་སྒྲིགས་གཤོམ་དང་འབྲེལ་
རྟེན་འབྲེལ་ཞྭ་ཆུང་བཞེས་ཏེ་རྟེན་ཁེབས་ཕྲག་འཕན་གྱིས་འཆམ་རའི་ནང་དུ་ཞྭ་
ནག་གསེར་སྐྱེམས་ཁག་ལ་དངུལ་གཞོང་བཏེགས་ཏེ་ཕུད་ཕོར། གསེར་སྐྱེམས།
མཆོད་འབྲུ་རྣམས་ལག་རོགས་དང་གཡས་གཡོན་ཁག་བགོས་རུ་གཉིས་བྱས་ཏེ་
འགྱེས་འབུལ་དང༌། མཚེ་ཟོར། ཡུང་ཟོར་གཏོར་ཟོར་བཅས་ཟོར་འགྱེས་
ཁག སྒོ་མའི་ཕྱག་ཚན་དང་། ལིངྒ་སྒྲིག་གཤོམ། བསྒྲལ་ལས་ཀྱི་ཡོ་བྱད་
རྣམས་རེ་རེ་བཞིན་འབུལ་རྒྱུ། ཚོགས་ལེན་སྐབས་བྷནྡར་ཚོགས་དུམ་འགྱེས་
རྒྱུ་སོགས་མདོར་ན་འཆམ་རའི་ནང་དུ་ཡོ་བྱད་ ཐམས་ ཅད་འབུལ་གཤོམ་ཞུ་་
དགོས་པ་མ་ཟད། རྣམ་ཀུན་ནམ་བཟིར་སྐོར་དང༌། ལོ་མཇུག་དགུ་གཏོར་
ཆེན་མོ་དང་། ཚེས་བཅུ་སྒྲུབ་ཆེན་གྱི་སྐབས་སུ་མཆོད་གཡོག་གིས་འདུ་ཁང་སྒོ་
འཕྱོར་གྱི་ལྕགས་ཁྲའི་ནང་དུ་ཉལ་ནས་ནམ་གྱི་ཆུ་ཚོད་ལྔ་པ་ཙམ་ནས་ལངས་ཏེ་
འདུ་ཁང་ཐོག་ནས་འཁར་རྔ་བསྐུལ་ཏེ་ཚོགས་བརྡ་འབུལ་དགོས་ལ། གཞན་
ཡང་གསོ་སྦྱོང་གི་སྐབས་སུ་གཎྜི་དང་། གོ་མིན་སྐབས་དབྱེ་བས་དུང་དཀར་
དང་། རྔ་བརྡ་སོགས་ཀྱིས་ཚོགས་བརྡ་ཐམས་ཅད་འབུལ་རྒྱུ། རྒྱུན་དུ་སློབ་
དཔོན་གྱི་དབང་ལེན་གྱི་རིམ་པ་དང་། ལས་བཞིའི་སྒྲུབ་ཆོག་མཐའ་དག་གི་
མཐོང་བརྒྱུད་ཕྱག་ལེན་རྣམས་ཁོང་དུ་ཆུད་པར་བྱེད་ རྒྱུའི་ཁྱད་ཡོན་ལ་ཧུར་་
བརྩོན་གྱིས་མཆོད་དཔོན་དང་རྡོ་སློབ་ཀྱི་རྐང་འཛིན་དམིགས་ཡུལ་རིམ་གྱིས་
མངོན་དུ་འགྱུར་བ་བྱེད་པའི་མིག་ལྟོས་ཡར་བལྟ་མཛད་དགོས་པ་སོགས་ལས་
འགན་མང་ལ་བབས་ལྕི་བ་ཁུར་དགོས་ཤིང་། དེའི་གུན་དོད་ཡོང་འབབ་ཏུ་བླ་
བྲང་གི་དཔྱད་གསལ་ལྟར་རྒྱུན་དུ་གཞུང་ཚོགས་ཟམ་མི་ཆད་པའི་སྟེང་དུ་ཕྱོགས་
ཀྱི་བླ་བསྐོས་ཁག་དང་གསོན་གཤིན་དད་སྦྱིན་ཁག་གི་ཚོགས་མཆོད་ཟུར་པ་ཤིན་
ཏུ་མང་བའི་ སྙན་ ཤལ་མཎྜལ་ དང་། གསོལ་ ལྷུང་གི་འབྲུ་དངུལ། མཆོད་
རོའི་གཏོར་མ་དང༌། མཆོད་འབྲུ་སོགས་ཇི་བྱུང་རང་བདག་ལས་གཞུང་སྒེར་
304



སུ་ལའང་རྩིས་ཞུ་མི་དགོས་པ་དམིགས་བསལ་བཅས་ཡོད་ཅིང་། མཆོད་་་་
གཡོག་གི་ལས་འགན་ལེགས་བསྒྲུབས་བྱུང་སྟེ་གལ་ཏེ་མཆོད་དཔོན་ལས་ སྣེ་་་
འཐོན་གཟིགས་ཀྱིས་ཟུར་བ་འམ། ཡང་ན་འཕོ་འགྱུར་རིགས་བྱུང་ཚེ་མཆོད་
དཔོན་དང༌། དེ་ནས་རིམ་གྱིས་རྡོ་རྗེ་སློབ་དཔོན་གྱི་ཁྲི་ལ་ཕེབས་དགོས་པ་
བཅས་སོ། །
བདུན་པ། དགེ་གཡོགགཉིས་ཀྱི་ལས་འགན་དང་དབང་ཆའི་སྐོར།
དབུ་ཆུང་དང་མཆོད་གཡོག་དོ་དམ་ཁག་བཅས་དང་གོ་བབས་ཐོབ་ཐང་
འདྲ་བའི་དགེ་གཡོག་གཉིས་ནས། རྣམ་ཀུན་དགེ་བསྐོས་ཀྱི་བཀོད་འདོམས་
འོག་སྒར་ཆེན་བཅའ་ཡིག་ཆེན་མོའི་བླང་དོར་འབྲུ་དོན་བློ་ལ་ངེས་བྱང་ཐོན་པའི་
ཐོག་ནས་དགེ་འདུན་རྣམས་ཀྱི་འདུལ་ཁྲིམས་གནོན་སྡེམ་གཙོ་བོར་འཛིན་་་་
དགོས་པ་ནི། འདུ་ཁང་ནང་གི་ཚོགས་གྲལ་དང་། གླིང་གསེབ། དགོན་
གྱི་རྩེ་ཤོད་ལྕགས་རིའི་ཕྱི་ནང་དང་བཅས་པར་རྒྱུན་དུ་བརྟག་དཔྱད་ལྟ་ཞིབ་དང་
འབྲེལ་ཚུལ་མིན་སྒྲིག་འགལ་གྱི་གནས་ཚུལ་རིགས་སེར་སྐྱ་སུ་ཐད་ནས་བྱུང་རུང་
སྐབས་འཕྲལ་ཡོ་བསྲང་སློབ་སྟོན་བྱེད་འོས་ཚ་འཇམ་གང་ལ་གང་འཚམ་གྱི་ཁྱབ་
འདོམས་འཐུས་ནན་བྱེད་དགོས་པ་ལས་དགའ་ཉེ་བལྟོས་བཅས་དང་མཐོ་་་
དམན་དྲག་ཞན་སུ་ལའང་འཛེམ་ཟོན་དང་ངོ་འཛིན་ཟོབ་འཇོག་གིས་མིག་ལྟོས་
ངན་པས་བཅའ་ཡིག་རིན་པོ་ཆེའི་དགོངས་པ་རིམ་ལད་དུ་མི་འགྲོ་བ་གང་ཐུབ་
བྱེད་རྒྱུ་དང་། གལ་ཏེ་ངན་རྒལ་ཚབས་ཆེའི་གནས་ཚུལ་བྱུང་ན་དགེ་བསྐོས་ལ་
སྙན་སེང་ཞུ་རྒྱུ། རྒྱུན་གཏན་ཇ་འདྲེན་རྒན་པ་རྣམས་ཀྱིས་གཙོས་ཟླ་རེས་ཀྱི་ཇ་
འདྲེན་གཏན་འཛུགས་བཅུ་སྐོར་དང་གཞོན་ཁྲལ་རྒྱུགས་མཁན་ཇི་ཡོད་རྣམས་
ཀྱི་འགོ་ཁྲིད་དེ་འདུ་ཁང་གི་ཚོགས་གདན་གདིང་རྒྱུ་དང་བསྡུ་རྒྱུ། ཕྱགས་གད་
305



ཞལ་འཁྲུ(བཀྲ་བཀྲ་ཞེས་པའི་དབྱར་ཁའི་ཞལ་འཁྲུ་ཆེན་མོར་བཀྲ་ཇ་ཟེར་བ་བླ་
བྲང་གཉེར་ཚང་ནས་ཕྱགས་གད་ཚོགས་པ་དེར་སྟབས་ཇའི་ཇ་མར་ཡང་ལོགས་
སུ་གསོལ་རས་ཞུ་སྲོལ་ལ་དེབ་གསལ་ལྟར་སྟབས་ཇ་གཟབ་པ་བཅས་གནང་ལམ་
ཡོད）སོགས་དགེ་འདུན་གྱི་ཀུན་དགའ་ར་བ་འཁོར་ཡུག་དང་བཅས་པ་གཙང་
ཞིང་ཡིད་དུ་འོང་བ་བྱེད་དགོས་ པ་ རྒྱུན་དུ་ཟླ་རེས་འདྲེན་པ་བཅུ་སྐོར་ནས་་
གསོལ་ཇ་བཞེས་ཐུག་གང་བྱུང་ངོ་ཤེས་ལ་ལག་ཡང་སྟེར་སྦྱིན་དང་ཁ་ལག་གིས་
བཙོག་པ་བཟོ་བ། བཞེས་ཅན་ལུས་པ། ཚོགས་གདན་དང་ཞལ་བར་ཕོ་བ་
སོགས་བྱས་མི་ཆོག་པའི་མིག་ལྟ་བཀོད་ཁྱབ་དང་དབྱར་འཆམ་སྐབས་ སུ་ཇ་་
འདྲེན་རྒན་འགོ་ནས“རྒན་ཆེན་རྒན་ཆུང་” ཞེས་པའི་རྒན་པོ་གཉིས་ཀྱི་འགོ་
ཁྲིད་འོག་འདུ་ཁང་སྒོ་འཕྱོར་གྱི་ལྕགས་ཁྲའི་ནང་དུ་ཇ་འདྲེན་ཚོགས་པ་ཟུར་
ཚོགས་ཀྱིས་སྔ་ཐལ་ཕྱི་ལུས་དང་། ཞོགས་པ་ཇ་མཆོད་ཀྱི་ཞལ་འདོན་ནས་
བཟུང་ལུས་ཆས་གྱོན་སྟངས་དང་ཁ་ལག་གཙང་སྦྲ། མདོར་ན་ལྷམ་སྒྲོག་གྲོལ་
བ་ཡན་གྱི་སྒྲིག་བཙུག་ལས་འགལ་རིགས་བྱུང་ན་རྣམ་གྲངས་རེ་བཞིན་དངུལ་
ཆད་བཀལ་ཏེ་སྐབས་འཕྲལ་སྒྲུབས་འབུལ་ཞུ་དགོས་པའི་ཟུར་གྱི་སྒྲིག་ལམ་ཧ་
ཅང་དམ་པོ་ཡོད་ཅིང་། ། དགོང་ལྟར་བླ་བྲང་གི་སྒོ་ར་བ་ནས་ས་སྲིབ་སྐོར་ལ་
གཞུང་སྒོའི་འགྲམ་དུ་རྒྱུ་འགྲུལ་མཚམས་གཅོད་ཀྱི་རྡོ་ཏིང་བརྡུངས་ཏེ་འགྲུས་
མཚམས་ཆོད་འཕྲལ་གཞུང་སྒོ་བརྒྱབ་པ་དང་དུས་མཚུངས་རྩེའི་མགོན་བསྐང་
བ་རྣམས་ནས་ཐུན་འཁར་རྔ་བརྡུངས་མ་ཐག་དགེ་འདུན་ཁ་ཅིག་ཀློག་པ་ཐོས་
བསམ་དང་། ཁ་ཅིག་སྤོང་བ་བསམ་གཏན་དང་ཐུན་ལ་བཞུགས་རྗེས་ཅ་ཅོའི་
སྒྲ་དང་རྒྱུ་འགྲུལ་སོགས་བསམ་གཏན་གྱི་འཚེར་མའི་རིགས་བྱས་མི་ཆོག་པས་བླ་
བྲང་གི་སྒོ་ར་བའི་མཉམ་དུ་གྲྭ་ཚང་ནས་དགེ་གཡོག་གཅིག་བཅས་སྐྱ་སེར་ཁྲིམས་
པ་གཉིས་ནས་གླིང་གསེབ་སྲང་ལམ་ཁག་དང་། བྲང་ཁང་སོ་སོར་སྐོར་གཡེང་
ཞིབ་ བཤེར་ དུ་བསྐྱོད་དེ་གྲྭ་ ཤག་ ཏུ་དགོངས་ཞུ་མ་བྱས་པའི་མགྲོན་པོ་དང༌།
306



རང་གི་མ་སྲིང་མིན་པའི་བུད་མེད་དང་ཝ་ ཁ་ ཐིག་བཅག་ སོགས་ ས་ རྡོ་ ཤིང་་
གསུམ་གྱི་ལས་ལ་སྙད་པའི་བུ་མེད་ཞག་སྡོད་ཀྱི་བརྟེན་བསྐྱིལ། སངས་རྒྱས་
ཀྱིས་དགའ་བ་ཅན་ལ་ཉེས་དམིགས་ཐམས་ཅད་ཀྱི་གཞི་རྩ་ཆང་གི་ཉེས་པ་སྤྱི་
དང་བྱེ་བྲག་སུམ་ཅུ་རྩ་ལྔར་གསུངས་པ་ལྟར་བདུད་དང་ལྷ་མིན་གྱི་ཉིང་ཁུ་ཆང་
རག་ཅེས་པའི་བཏུང་བའི་བྱེ་བྲག་གི་མྱོས་བྱེད་དང་རྩེད་འཇོ། མཐའ་མི་ཁ་
རྔུབ་འཐུང༌། ཇ་མགྲོན་འདུ་འཛོམས་ཀྱི་བགྲོ་གླེང་དང་ཀླག་ཅོར་ཧབ་བགད།
གྲྭ་ཆས་ཚུལ་བཞིན་མ་བགོས་པར་སྟོད་སྨད་བསིལ་ཆས་ཀྱིས་གླིང་གསེབ་ཏུ་རྒྱུ་བ།
ཤག་མཚེས་ཕན་ཚུན་དུ་མ་བྱིན་ལེན་པའི་གཡེ་ཤིང་རིང་ཐུང་ལྟ་བ་སོགས་སྦལ་
དོང་ནང་གི་སྦལ་པ་རྨ་ཅན་ལྟ་བུ་རྒྱལ་བ་དགྱེས་པའི་སྤྱོད་པ་ལས་ཉམས་པའི་
སྒྲིག་འགལ་རིགས་ མཐོང་ ཐོས་བྱུང་ན་འདི་དག་ དགག་པར་བྱ་ཞིང་ སྐབས་་་
བཅར་བཀོད་པ་རྒྱས་བསྡུས་འཚམས་ངེས་ངོ་སྲུང་འཛེམ་བག་མེད་པར་སླད་
འདོམ་དཔྱོད་རྒྱུ་དང་། དེ་ཡང་ཚེས་བཅུ་ དང་དགུ་ གཏོར་ གྱི་ གར་འཆམ་་
སོགས་དུས་ཆེན་ཁག་ལ་དམིགས་བསལ་ གླིང་ཁྲིམས་བཤིགས་ཏེ་དགེ་བསྐོས་
ཀྱིས་ཚོགས་གཏམ་བཏང་བ་ནས་བཟུང་སྐོར་གཡེང་དུ་འགྲོ་མི་དགོས་པ་ཕུད།
སླར་གླིང་ཁྲིམས་བསྡམས་ཏེ་དགེ་བསྐོས་ཀྱིས་མ་གོ་མ་མཐོས་མེད་པའི་ཚོགས་
གཏམ་བཏང་བ་ནས་སྔར་རྒྱུན་དགོང་ལྟར་སྐོར་གཡེང་ལ་དུས་ཐོག་ཏུ་ཆག་མེད་
འགྲོ་དགོས། དབྱར་དགུན་གར་འཆམ་སོ་སོར་སེར་སྦྲེངས་དང་གཏོར་རྒྱག་
སྐབས་སོགས་གཟབ་སྦྲེངས་ཁག་ལ་དགེ་གཡོག་གཉིས་ནས་སྔ་ཕྱི་དལ་བྲེལ་དང་
གྲལ་བསྟར་གོ་མཚམས་སོགས་མི་ལེགས་པའི་བབས་འཆོལ་རིགས་ལ་མིག་ལྟ་
དང་འབྲེལ་བའི་འཕྲལ་འཕྲལ་ཡོ་བསྲང་གིས་མུ་ཏིག་བསྟར་བརྒྱུད་ལྟར་ཕེབས་
དགོས་པའི་བཀོད་ཁྱབ་འཐུས་ནན་བྱེད་དགོས་པ་མ་ཟད། རྒྱལ་དབང་་་་
མཆོག་སྐུ་འཆམ་དང་དབུ་ཞྭ་སྒྲོན་བཞེས། བཀའ་དབང་བཀའ་ཆོས་སོགས་
ལ་ཡར་མར་ཆིབས་སྒྱུར་གྱི་ཕེབས་ལམ་དང་བླ་སྤྲུལ་མཁན་སློབ་དང༌། སྡེ་
307



དཔོན་མི་དྲག་དད་སྦྱིན་ཁག་འཆམ་གཟིགས་ཁང་ལ་ཡར་མར་ཕེབས་བཞུད་
དང༌། འཆམ་རའི་འཁོར་ཡུག་བཅས་པར་དད་ལྡན་སྐད་རིགས་མི་གཅིག་
པའི་མི་ཚོགས་རྣམས་ཀྱི་འཚངས་བཤང་བྱེད་སྐབས་རྒྱུག་རྡུང་ཐལ་ཆེ་མ་ཡིན་
པར་རྒྱལ་དབང་ཆེན་པོའི་རྣམ་མཁྱེན་ཆོས་ ཀློང་མི་འཁྲུག་པའི་ཆོས་མཐུན་་་་
འཇམ་ཆགས་གང་ཆེའི་ཡོ་བསྲང་སློབ་སྟོན་མི་ཉུང་བའི་གསལ་བཤད་ཐོག་ནས་
ཚང་མ་ཁྲིགས་ཆགས་ཀྱི་ཞལ་མཇལ་ཕྱག་བྱིན་སོགས་མོས་ཉོམས་སུ་ ཐོབ་ཐུབ་
པའི་ཐབས་མཁས་འཆུན་ཁྱབ་གང་ཤེས་ཞུ་དགོས་པ་དང་། ཡང་དགོན་པའི་
ནང་དུ་སེར་སྐྱ་སྤྱི་དང་ལྷག་པར་དགེ་འདུན་རྣམས་ནས་རྒྱུན་དུ་བླ་མ་སློབ་་་
དཔོན་དང་དགེ་འདུན་མཛད་རྗེས་ཅན་བགྲེས་རབས་རྣམས་ལ་ཁ་གཏོང་ལོག་
བལྟ་དང༌། བླ་དཔོན་གྲྭ་དམངས་ཀྱི་དབུ་ལས་བཅས་པར་བརྩི་བཀུར་མེད་
པའི་མི་ངན་དཔུང་སྡེབས་ཀྱི་གྱེན་ལོག་དང་སྒྲོ་སྐུར་གྱི་གླེང་ཕྱོགས་བཟོ་བ། རྐུ་
རྫུན་གཡོ་ཁྲམ་དང༌། དབྱེན་སྦྱོར་འཛིངས་རྩོད་སོགས་དགེ་འདུན་འཕུང་་
དཀྲུགས་ཀྱི་ལས་བསགས་པ་དང་། མི་ཤེས་ཤེས་རྫུའི་མི་ཆོས་བླ་མའི་རྫུན་པོ་
ཆེ་སྒྲོགས་སྤེལ། བླ་མ་དང་གྲྭ་ཚང་མཐོ་རིམ་སྤུན་མཆེད་དང་དཀར་ཉེ་སོགས་
ཀྱི་ཤེ་མོང་གིས་དགེ་འདུན་ནང་ཕན་ཚུན་གྱི་ཐུགས་དཀྲུགས་ ཤིང་། མང་་
ཚོགས་ལ་སྡང་བསམ་སོགས་ཁྱིམ་པ་སུན་འབྱིན་གྱི་ལས་དང་། སྡིག་གྲོགས་ཀྱི་
སྐྱོན་གསུམ་དང་ལྡན་ཞིང་། མཐོང་ཐོས་དོགས་གསུམ་གྱི་སྒོ་ནས་ནག་ཆང་སྐུ་
གསུམ་སོགས་ཀྱི་ཕམ་ལྷག་འཆབ་པ་དང་ལྟུང་བ་ཇི་མི་སྙམ་པའི་སྤྱི་རྟོལ་ཅན་གྱི་
སྤྱོད་རེངས་རྣམས་དགེ་བསྐོས་ལ་སྙན་གསང་སྟེ་དགེ་བསྐོས་ཀྱིས་བབས་དང་
བསྟུན་སོ་སོའི་ལུས་ལོངས་ཀྱི་ཆད་པ་སྤྱོད་འོས་རིགས་ཕྱོགས་ལྷུངས་སུ་མ་སོང་
བའི་རྩ་ར་སྤྱོད་རྒྱུ་མ་ཟད་ནག་ཆེན་གྲྭ་སའི་སྒྲིག་ལས་དབྱུང་དགོས་རིགས་བཟུང་
བཀྱིག་བརྡུང་གསུམ་དགོས་ངེས་རྣམས་ལ་ལུས་སྟེང་དུ་རྩེ་ར་རྒྱས་བསྡུས་གྲངས་
དཔྱད་ཇི་མཛད་དགེ་བསྐོས་ཀྱི་མཛུབ་མོ་གར་སྟོན་ཤར་ཞུའི་ཐོག་ནས་བསྟན་
308



པའི་དག་ཐེར་ལ་བསམ་སྟེ་བཟང་ངན་རྣམ་པར་དཔྱོད་པ་ལ་མཆོག་དམན་གྱི་ངོ་
བསྲུང་དང་ལ་ཉེ་འཛེམ་བག་མེད་པར་སླད་འདོམས་ཀྱི་ཁྲིམས་གཅོད་མཐར་
ཕྱིན་པ་བྱེད་རྒྱུ་ལ་ཟོར་ཡང་གི་གཡོ་འཁྲུལ་གྲངས་ནོར་སོགས་རྐུན་རྒྱབ་བརྫུན་
སྣོན་ལྟ་བུས་དྲན་རྫི་རྗེས་ནོན་མ་བྱས་པའི་སྒྲིག་ངན་ལུ་གུ་བརྒྱུད་ཀྱི་ཆོས་ཁྲིམས་
འཆལ་གཞིའི་རིགས་གཏན་ནས་མི་འབྱུང་བའི་ལག་བསྟར་གྱི་ཁྲིམས་པ་ལྷད་
མེད་ཀུན་གྱིས་ཞེད་མཚེར་འཛེམ་ཟོན་བྱེད་པའི་ འཆུན་ཁྱབ་ཅན་ཞིག་ཡིན་་་
དགོས་པའི་ལས་འགན་ཁུར་ཞིང༌། དབང་ཆ་སྤྱོད་དགོས་པ་ནི་ ཁབ་ཚེམ་་
མངག་གི་རང་འཁྲིའི་ལས་འགན་ཐེག་པ་ཁུར་དུ་ལེན་བཟོད་པ་དགོས་ཤིང༌།
སྐབས་རེ་ས་གནས་བདེ་ཆེན་རྫོང་དུ་གཞུང་གི་རི་ཀླུངས་རྩ་ཚིགས་མཐུ་མོ་ཆེ་
སོགས་རྩ་ཚིགས་དང༌། བཀའ་རྒྱ་གལ་ཆེན་རིགས་ཉན་འཇོག་ཞུ་བར་མངའ་
ཁུལ་ལྷ་སྡེ་ཚང་འཛོམས་དགོས་རིགས་ལ་གལ་ཆེར་དགེ་བསྐོས་ངོ་མ་དང༌། དེ་
མིན་སྐུ་ཚབ་ཏུ་དགེ་གཡོག་གཅིག་དང་། ཕྱག་ཁང་གི་གཉེར་དྲུང་གང་རུང་
ངམ། སྐུ་ཚབ་ཕྱི་འགྲོ་ཟུར་ཡོད་ནས་གཅིག ཞོལ་རྒན་བཅས་ལྷ་སྡེའི་བླ་གྲྭ་
དང་། མི་སྡེའི་རྒན་པོ་རྣམས་བཅར་ཏེ་བཀའ་དགོངས་ཉན་འཇོག་ཞུས་ཐོག་
བཀའ་དོན་ཇི་མ་ཇི་བཞིན་ཆད་ལྷག་མེད་པ་དགེ་བསྐོས་ལ་སྙན་གསང་ཐོག་དགེ་
བསྐོས་ནས་དགེ་འདུན་ཚོགས་མང་ལ་བརྒྱུད་བསྒྲགས་གནང་དགོས་པ་བཅས་
སོ། །
བརྒྱུད་པ། སྐད་ལེན་པགཉིས་ཀྱི་བགྱི་སྒོའི་སྐོར།
སྐད་ལེན་པ་ཞེས་པ་ནི། རང་ལུགས་ཆོས་སྤྱོད་འདོན་བྱ་སྤྱི་དང་ལྷག་
པར་རྒྱུད་སྡེ་དཀྱིལ་འཁོར་བཅུ་གཉིས་ཀྱི་ཕྱག་དཔེ་ཡོངས་རྫོགས་ཐུགས་ལ་སྐྱིལ་
ཞིང་བློ་འཛིན་ངག་སྐྱོར་ ཐམས་ཅད་བཅད་གསུམ་རྣམ་དག་གི་སྒོ་ནས་དབུ་་
བསྐུལ་མཛད་ཟིན་པའི་ཐོག་རྣམ་ཀུན་ཆོ་ག་རྣམས་ལ་ཞལ་འདོན་བྱང་ཤ་ཆེ་ཞིང་
309



གསུང་ངག་སྒྲེང་བཀུག་སྒྲིམས་གློད་སོགས་དབྱངས་ཀྱི་ང་རོའི་ཆོས་བདུན་དང་
ལྡན་པ་བཅས་ཀྱིས་ཚོགས་ཡོངས་ནས་འདོན་བཟང་པའི་གྲས་སུ་ཐོན་ནས་དབུ་
ཆུང་གི་གྲལ་འོག་གདོང་གྲོལ་དུ་འཕོས་པ་དེ་ལྟར་ལ། དབུ་མཛད་ཆེ་ཆུང་གི་
གསུང་ཞབས་རམ་འདེགས་དང་། དབུ་མཛད་རྣམས་དང་དགེ་འདུན་མང་
ཚོགས་དབར་གྱི་འབྲེལ་མཐུད་ལྟ་བུའི་ཆོ་ག་སོ་སོའི་འདོན་བྱ་རྣམས་གསུང་་
སངས་མཐོན་པོས་གདངས་དབྱངས་ཀྱི་ང་རོའི་བྱེ་བྲག་མཐའ་དག་ལ་བྱིངས་
རྒོད་དང་ལེ་ལོའི་དབང་དུ་སོང་ནས་ཁྲལ་སེལ་གྲལ་གྱི་གོ་དགག་དང༌། དབྱར་
གྱི་ཉི་རིང་དང་དགུན་ཁའི་མཚན་རིང་འཕུལ་ཐབས་སུ་མ་སོང་བར་སྒོ་གསུམ་
གཅིག་སྒྲིལ་གྱི་སྒོ་ནས་སྒྲ་དག་གསལ་གསུམ་གསུང་རྒྱུ་ལ་རྟག་ཏུ་བརྩོན་པ་སྐྱེས་
དགོས་པའི་ཐོག་སྡོམ་གསུམ་མིག་འབྲས་ལྟར་སྲུང་ཞིང་། རྒྱུ་འབྲས་མན་ངག་
བདུན་དང༌། སྦྱིན་སོགས་ཕར་ཕྱིན་དྲུག ཐར་པ་དང་ཐམས་ཅད་མཁྱེན་པ་
ཐོབ་བྱའི་རྩ་བ་སྙིང་རྗེ་བྱང་སེམས་ཀྱིས་རྒྱུད་རླན་ཏེ། བསྡུ་དངོས་བཞི་སོགས་
མ་སེམས་ཅན་རྣམས་ཀྱི་དོན་དུ་གསོལ་འདེབས་བསྔོ་སྨོན་དང་བྱང་ཆུབ་སེམས་
དང་སྟོང་ཉིད་སོགས་རྒྱས་གདབ་བཞི་ཡིས་འགྲོ་དོན་རྒྱ་ཆེ་སྒྲུབ་ནུས་པའི་སྨོན་
འཇུག་གི་སེམས་རྣམ་པར་དག་པ་དང༌། དོན་རྒྱུད་ཀྱི་བསྟན་པའི་ཞབས་་
འདེགས་ལ་བསམ་སྟེ་འདོན་གདངས་དབྱངས་ཀྱི་ཚིག་དོན་དང་འགྱུར་ཁུག་
བཅས་ཀྱིས་ཡིད་ཅན་ཀུན་གྱི་དང་བ་འདྲེན་ལ་ཡིད་བྱུང་དང་ཡི་རངས་དད་གུས་
དབང་མེད་དུ་འཕེལ་བ་བཅས་ཀྱི་ཕྱིར་ཞལ་འདོན་ཐ་དག་མགྲིན་པ་གཟེངས་སུ་
བསྟོད་ནས་གསུང་རྒྱུ་དང་། སྐད་ལེན་པའི་གོ་སྐལ་ལེགས་པར་བསྒྲུབས་ཐོག་
དབུ་མཛད་ཆེ་ཆུང་གི་ཕྱག་བཞེས་ཇི་ལྟར་མཛད་པ་ལ་རྒྱུན་དུ་མིག་ལྟོས་ཡར་
ལྟའི་བསླབ་པ་སློབ་ཅིང་། དབུ་ཆེན་དང་དབུ་ཆུང་གང་རུང་གི་ས་ནས་ཆོ་ག་
སོ་སོའི་རོལ་སིལ་དང༌། དབྱངས་ཀྱི་ང་རོའི་སྒྲེངས་བཀུག་སྒྲིམས་གློད་ཀྱི་འགྲོ་
ཕྱོགས་སོགས་ཕྱོགས་ཡོངས་ནས་ཟུར་ཁྲིད་ཡང་ཡང་ཞུ་རྒྱུར་དོ་སྣང་བྱེད་རྒྱུ་ནི་
310



གནད་འགག་ཧ་ཅང་ཆེན་པོ་ཡིན་པའི་ངོས་འཛིན་ཐོག་ལག་ལེན་དུ་ཐེབས་པ་ ་
མཛད་རྒྱུ་མ་ཟད། སྐད་ལེན་པ་ནི་འདུ་ཁང་དུ་བླ་བྲང་གཞུང་དང་། སྦྱིན་
བདག་ཁག་སོགས་ཟུར་པའི་ཚོགས་ཆོས་རྣམས་ལ་ཕྱག་འགྱེས་ཡོད་ཕྱིན་རྣམ་
གཞག་དང་སྐལ་འཕར་ཐོབ་པའི་གྲས་ཤིག་ཡིན་ཏེ། རྣམ་གཞག་སྐལ་འཕར་
ལ་མཐོ་དམའི་བཅད་མཚམས་ཁག་གསུམ་ཡོད་ཅིང༌། རྡོ་སློབ་ནས། དབུ་
མཛད་ཁྲི་པ་རྣམས་ཡན་རྣམ་གཞག་མཇལ་དར་ཟུབ་ཕྱི་ལེགས་པ་རེ་དང་དབུ་
ཆུང་ནས། སྐད་ལེན་པ་ཡན་རྣམ་གཞག་མཇལ་དར་ཕྱི་མཛོད་རེ། དུང་རྒྱ་
རྣམས་ལ་བསོད་བཏགས་རེ་བཅས་ཀྱི་གོ་བབ་ཡོད་པ་དང་། སྐབས་རེ་སྐལ་
འཕར་རྣམ་གཞག་རྣམས་དབུ་ཆུང་ཡན། ཞེས་ པ་དང༌། སྐབས་རེ་སྐད་
ལེན་པ་ཡན། སྐབས་རེ་དུང་པ་རྒྱ་གླིང་ཡན་བཅས་ལ་ཚོགས་ཆོས་རྒྱས་བསྡུས་
ཀྱི་དབྱེ་བས་འབུལ་དགོས་པ་སོགས་སྔར་ལམ་དེབ་གསལ་གྱི་དབྱེ་བ་ཡོད་པ་ལྟར་
སྐད་ལེན་པར་རྣམ་གཞག་ཐོབ་ཀྱི་ཡོད་ཅིང་། ཐོག་མར་དགེ་འདུན་རྣམས་
ཕྱག་དཔེ་ཐོན་རྗེས་འདོན་བྱ་བཟང་བ་རེ་གཉིས་སྐད་ལེན་པར་འཕོས། དེ་
ནས་རང་རང་གི་ཤེས་བྱ་འཇེམ་ཐང་ལ་དཔག་པས་སྒར་གཞུང་གི་ལས་ཚན་ཆེ་
འབྲིང་ཆུང་གསུམ་གྱི་ལས་རིགས་འདྲ་མིན་ཁག་ལ་ ཐད་ཀའམ་རྒྱུད་རིམ་གྱི་་
ཕེབས་དགོས་པའི་རྨངས་གཞི་ལྟ་བུ་ཡིན་སྟབས་འདུ་ཁང་གི་འདོན་ཆོས་སྤྱི་དང་
མདོ་སྔགས་དང་། རང་ལུགས་ཀྱི་གཞུང་མན་ངག གཏོར་བཟོ་དཀར་རྒྱན།
རྔ་རོལ་དུང་རྒྱ། མཆོད་རྫས་རྒྱུན་འགྲེམ་སོགས་ལས་རབ་འབྱམས་གང་ཅིར་
སློབ་སྦྱོང་གིས་རང་སྐྱ་འཕེར་ངེས་པ་ལ་འབད་བརྩོན་གནང་རྒྱུའི་ཐོག་དབུ་ཆུང་
གིས་དབུ་ཆེན་གྱི་ཁྲི་ལ་ཕེབས་པའམ། ཡང་ན་སྐབས་སྦྱར་ལས་ཚན་གཞན་ལ་
འཕོས་པའི་རིགས་བྱུང་ན་སྐད་ལེན་པའི་དམིགས་བསལ་འགྲོ་ཕྱོགས་དབུ་ཆུང་
གི་གོ་སར་ཀ་ཀོར་མེད་པར་ཕེབས་རྒྱུ་དང་། ཡང་སྐབས་སྦྱར་ངེས་མེད་ཀྱིས་
གོང་གི་འོས་གཟིགས་བཀའ་ཕབ་རིགས་བྱུང་ན་ལས་ཚན་དེ་དང་དེར་ཕེབས་
311



ནས་ལས་འགན་སྒྲུབ་དགོས་པ་བཅས་སྒར་པ་བླ་བྲང་གི་གྲྭ་ཚང་མ་མོའི་འདུ་
ཁང་ནང་དུ་དབུ་ཆོས་རྣམས་དང་། སྐད་ལེན་པ་ཡན་གྱི་ལས་ཚན་མཐོ་དམའི་
སྒྲིག་གཞི་རིམ་པ་བརྒྱད་ཀྱི་བར་དུ་ཡོད་ལ་གཞིས་བྱེས་དགེ་འདུན་བསྡོམས་ཞལ་
གྲངས་ལྔ་བརྒྱ་སྐོར་བཅས་གྲྭ་ཚང་འདུ་ཁང་ཆེན་མོའི་ནང་གི་སྒྲིག་གཞི་ཆ་ཚང་
བ་ཡང་ཡིན་ཞིང༌། དེ་དག་སོ་སོའི་གོ་རིམ་དང་། འགན་དབང་རྣམས་ཀྱང་
རེ་རེ་བཞིན་གོང་དུ་ཕྱོགས་ཙམ་རེ་བཀོད་པ་དེ་ལྟར་དང༌། གྲྭ་མང་ཁོངས་ཀྱི་
གྲྭ་མང་སྤྱི་གཉེར་དང་། ཞལ་ལྟ་ཞལ་གཡོག་བཅས་ཡན་ལག་ལས་ཚན་རྣམས་
འོག་ཏུ་འཆད་པར་བྱའོ། ། །
དགུ་བ།
སྒར་ཆེན་གྲྭ་ཚང་གི་གྲྭ་མང་སྤྱིགཉེར་གྱི་བགྱི་བའི་སྐོར།
དབུ་ཆུང་དགེ་གཡོག་སོགས་དང་གོ་བབས་འདྲ་བའི་གྲྭ་མང་སྤྱི་གཉེར་
སྦྲེལ་པོ་གཉིས་དང་དྲུང་ཡིག་གཅིག་བཅས་གསུམ་ནས་རྣམ་ཀུན་གྲྭ་མང་སྤྱི་་
གཉེར་ཁང་དུ་ལྷན་ཚོགས་ཐོག་རུང་ཁང་ཆེ་མོར་ཡང་ཇ་རྒྱབ་པ་མཛད་དེ་མང་
ཇ་བཞེས་ཐུག་ལེགས་ཞེར་ལ་དོ་དམ་གཟིགས་རྟོག་གནང་དགོས་པའི་ཐོག་ནུབ་
ཕྱོགས་བལ་ཡུལ་དང་ལ་དྭགས་མན་མངའ་རིས་སྐོར་གསུམ་དང༌། ལྷོ་འབྲུག་
པ་འབྲས་ལྗོངས་ཚུན་དབུས་གཙང་རུ་བཞི། བྱང་སོག་པོ་མི་ཉག་ཡན་བྱང་
རིགས་སྡེ་བཞི། ཤར་འཇང་ས་ཐམ་ཡན་མདོ་སྟོད་སྨད་བཅས་ཀྱི་དགོན་སྡེ་
དང་བླ་སྤྲུལ། ས་སྤྱོད་རྒྱལ་ཁག་སྡེ་དཔོན་མི་དྲག སེར་སྐྱ་མང་ཚོགས་དང་
བཅས་པ་ལྷ་སྡེ་མི་སྡེ་གྲངས་ལས་འདས་པའི་གདུལ་བྱ་རྣམས་ལ་འཇིག་རྟེན་
དབང་ཕྱུག་རྒྱལ་དབང་ཀརྨ་པ་ཆེན་པོ་མཆོག་གིས་ཡེ་ཤེས་གཏད་པ་ཙམ་གྱིས་
བྱིན་རླབས་འཕོ་བ་དང༌། མཐོང་ཐོས་དྲན་རེགས་ཀྱི་འགྲོ་བ་སྒྲོལ་བའི་ཐུགས་
སྐྱེས་མཐུ་བྱིན་བླ་ན་མེད་པ་རྒྱ་བོད་ཧོར་གསུམ་སྤྲིན་མེད་མཁའ་ལ་ཉི་མ་འཆར་
312



བ་ལྟར་ལྐོག་ཏུ་མ་གྱུར་བའི་རྫོགས་པའི་སངས་རྒྱས་གང་ཉིད་ཀྱི་མཛད་པའི་རྣམ་
ཐར་བསམ་གྱིས་མི་ཁྱབ་པ་གདུལ་བྱ་སྐད་རིགས་མི་གཅིག་པ་དུ་མའི་ཡུལ་གྲུར་
གྲགས་པ་མངོན་དུ་གྱུར་བ་བཀག་ཀྱང་འགོག་ཏུ་མེད་པ་ལ་བརྟེན་ནས་གདུལ་བྱ་
དེ་རྣམས་ཀྱིས་མི་ཕྱེད་པའི་དད་པ་དང༌། དང་བ་དང༌། གུས་སྤྲོ་ཚད་མེད་
པ་ཐོབ་སྟེ་རང་རང་གི་འདི་ཕྱིའི་དོན་གཉིས་རླབས་པོ་ཆེའི་ཆེད་ཚོགས་གཉིས་
རྫོགས་པའི་སླད་དུ་ཆོས་ཀྱི་སྡེ་ཆེན་པོ་འདིའི་བླ་མ་རྟེན་གསུམ་དགེ་འདུན་རྣམས་
ལ་རྙེད་བཀུར་མང་འགྱེས་ཇི་སྲིད་ནམ་གནས་ཀྱི་བར་དུ་ལོ་ལོ་བཞིན་རྒྱུན་མ་
ཆད་པར་འབུལ་རྒྱུའི་ཐེབས་སུ་སྦྱོར་འཇགས་གནང་བའི་ལོ་དུས་དེབ་གསལ་
ཁག་སོ་སོར་ཐེབས་རྩའི་སྐུ་རིམ་ཞབས་བརྟན་དང་། གསོལ་འདེབས་བསྔོ་
སྨོན་སོགས་འདས་གསོན་རྣམས་ཀྱི་ཆེད་དུ་ཟླ་དུས་ཀྱི་གསོལ་ཚོགས་ཆག་མེད་
ཚོགས་དགོས་རིགས་དང་། གཞན་ཡང་སྦྱིན་བདག་ཁག་ གིས་ གཤིན་པོའི་་
བསྔོ་ཞུ་སྦྱང་རྟེན་དང་གསོན་པོའི་སྐུ་རིམ་སྐྱབས་ཞུ་སོགས་ལ་ཕུལ་བའི་རྟ་ནོར་
ལུག་ གསུམ། ཕ་ ཟོགས་ གྲགས་ པ་ ཅན་ དང༌། མ་ ཟོགས་ གཡུ་ ཁྲ་ ཅན།
གསེར་དངུལ་ཟངས་ལྕགས། གོ་ལག་གྱོན་ཆས། འབྲུ་དངུལ་དང་ཇ་སིལ་
མར་ཕྱུར་ལ་སོགས་པའི་གྲྭ་མང་ལ་སྤྱི་འབུལ་ཞུས་རིགས་མཐའ་དག་རྩིས་ལེན་
དང་། དུས་ཐོག་ཏུ་སྦྱིན་བདག་གི་མོས་བློ་ལྟར་གྱི་ཆོ་ག་ཚོགས་མཆོད་དང་
མང་འགྱེས་བརྙེན་བཀུར་ཞུ་རྒྱུ་མ་ཟད། འབུལ་ཟོགས་རྣམས་བྱི་མུག་བོར་
བརླགས་བཅས་ཀྱིས་ཆུད་མི་ཟ་བར་བདག་དོན་བདག་གཅེས་ཐོག་རིན་གོང་
གཉིས་ལོ་དྲང་གཞག་གིས་བེད་མེད་ སྤུས་བསྒྱུར་བྱས་ཏེ་རིན་འབབ་རྣམས་་་
གཞུང་ཚོགས་ཀྱི་བར་སེང་དུ་དགེ་འདུན་མང་ཚོགས་ཀྱི་ཞལ་དུ་མང་ཇ་བཞེས་
ཐུག་ཕྱག་འགྱེས་བཅས་འཕར་མ་ཕུལ་ཐོག་ཞི་ཁྲོ་སོགས་ཕན་ཡོན་ཆེ་བའི་ཆོ་ག་
གསུང་ སྐུལ་ཞུས་ ཏེ་ དགེ་ རྩ་ རྣམས་ ཤ་ ཁུ་ ཤ་ ཐིམ་ དུ་ འགྲོ་ བ་ བྱེད་ རྒྱུ་ དང་།
དངུལ་རྨར་གྲོན་ལྷག་ཡོད་རིགས་དང༌། ཐེབས་སྦྱར་མ་དངུལ་རྣམས་མཛོད་
313་



ཁང་དུ་བཀག་བསྐྱིལ་མ་བྱས་བར་རྩ་བས་རྩིས་སྤྲོད་དང༌། ལོ་མས་གཏོང་སྒོ་
འབུལ་ཐུབ་པའི་གཏོང་ཡུལ་ཁུངས་ལྡན་ཁག་ལ་ལུགས་འགལ་སྐྱེད་ལྕི་མིན་པའི་
ཆོས་མཐུན་བབས་འབྲེལ་ཆགས་པའི་སྒོ་ནས་བུ་ལོན་སྐྱེད་གཏོང་དང་བསྡུ་ལེན་
དུས་འགྱུང་མ་སོང་བ་ཚགས་ཚུད་དམ་འཛིན་གང་ཆེ་བྱེད་པ་ལས་སྤྱི་རྫས་ལ་
ཕྱོགས་ཞེན་འཐེན་ཁྱེར་དང་། ཁུངས་མེད་ལ་ངོ་བརྒྱུད་ཀྱི་འོས་སྦྱོར་སྐྱེད་་
གཏོང༌། ངོ་ལེན་འགྱུང་ཞུ་སོགས་དང་། ངོ་ཆེན་སྤུས་རིན་གཏོང་བ་དང་།
ནང་ཁུལ་གཡར་ལེན་རེས་མོས་ཀྱི་ལག་སྤོས་ཁུངས་དོར་སོགས་མདོར་ན་དགེ་
འདུན་མང་ཚོགས་རྣམས་ཀྱི་སྤྱི་རྫས་ལ་དངོས་ཤུགས་བརྒྱུད་གསུམ་ངོ་ལྐོག་གང་
ས་ནས་བརྣབ་སེམས་ཀྱིས་ཧ་ལའི་དུག་རྫས་ལྟ་བུར་སངས་རྒྱས་ཀྱིས་ཡང་ཡང་
གསུངས་པའི་དགེ་འདུན་དཀོན་མཆོག་གི་དཀོར་ལ་ཇི་མི་སྙམ་པས་བག་མེད་
པར་ལོངས་སྤྱོད་པའི་ཉེས་པ་ཚབས་པོ་ཆེ་དེ་རིགས་ལ《མདོ་མཛངས་བླུན»
སོགས་ལས་གསུང་པའི་དགེ་འདུན་གྱི་སྐོར་ལ་འབགས་པའི་ཉེས་དམིགས་ཤིན་
ཏུ་ལྕི་བའི་རྣམ་པར་སྨིན་པ་བསམ་གྱིས་མི་ཁྱབ་པར་བསམ་སྟེ་འཇིགས་ཤིང་སྐྱི་
གཡའ་བའི་དྲན་ཤེས་བག་ཡོད་དང་ལྡན་པའི་སྒོ་ནས་ཁོང་དུ་དུག་སོང་བ་ལྟ་
བུའི་ངོ་ཚ་འཇིགས་སྐྲགས་ཀྱིས་སྤང་བྱ་བྱེད་རྒྱུ་ནི་རང་གཞན་གཉིས་ལས་ཀྱང་
རང་དོན་ཁོ་ནར་སྨན་པ་ཡིན་པ་ལས་གཞན་ལ་དགེ་འདུན་གྱི་དཀོར་ལ་མི་་
འབག་པའི་ངོ་ཁྱེར་བྱ་ཡུལ་མེད་ཅིང་རང་དྲིན་རང་ལ་ཆེ་བའི་ལྷག་བསམ་རྣམ་
དག་ཞུ་རྒྱུས་མཚོན་དགེ་འདུན་རྣམས་ལ་རྙེད་བཀུར་ཞུ་ཕྱོགས་ཀྱང་ཐེབས་སྦྱར་
ཁག་གི་ཚོགས་མཆོད་ལ་སྦྱིན་བདག་སོ་སོ་ངོ་མ་དང་གཉིས་སུ་མེད་པའི་ཚབ་
ཞུས་ཏེ་མཆོད་གཏོར་སོགས་སྣ་ལྔའི་རྒྱུ་ཆ་རྣམས་དང༌། གསོལ་ཇ་བཞེས་ཐུག་
གང་ཅི་དུས་བབས་ཀྱི་རིན་ཐང་ལ་གཞིགས་ནས་ཁྲལ་སེལ་སླ་བཅོས་ལོ་ལོ་བཞིན་
ཇི་ཞན་ཇི་སྡུག་ཏུ་མ་སོང་བར་གནའ་བོའི་སྦྱར་གསོ་རྣམས་དངུལ་ཐང་ཆེ་བའི་
དུས་ཀྱི་སྐལ་བཟང་ཐང་ཁར་བརྩིས་ཏེ་མ་འཇོག་བྱས་པ་ཤ་སྟག་ལ་དེབ་གསལ་
314



ལོ་དུས་སོ་སོར་བལྟས་ན་ཤེས་རྟོགས་ཡོང་རྒྱུར་དེ་ལུགས་དཀོན་མཆོག་མཆོད་
ཡུལ་དུ་བསམ་སྟེ་གཏོང་སྒོ་མོད་མི་ཕྲ་བའི་དང་དོད་ ལྡན་པའི་སྒོ་ནས་དགེ་
འདུན་རྣམས་དགྱེས་པའི་བརྙེན་བཀུར་ཚུལ་བཞིན་ཞུས་ཏེ་གཤིན་གསོན་དད་
སྦྱིན་རྣམས་ཀྱི་དགེ་རྩ་བྱང་ཆུབ་མི་འཛད་བར་དུ་མི་འཛད་པའི་ཀུན་སློང་རྣམ་
པར་དག་པ་དགོས་རྒྱུ་མ་ཟད། སྦྱིན་བདག་རྣམས་ཀྱི་ཐད་ཀའི་བསྙེས་བཀུར་
ཞུ་མཁན་སྤྱི་དང་ཁྱད་པར་སྡུག་བསྔལ་བའི་སྙོམས་ཆུང་རྣམས་ཀྱིས་ གསོན་་་
གཤིན་གྱི་ཆེད་དུ་མང་ཇ་བསྐོལ་བ་སོགས་ལ་རྒྱུ་ཆ་བློས་བཅད་ངན་ལྡངས་ལས་
འདི་ལ་འདི་དགོས་ཀྱི་ཐོབ་གཞིའི་རྩོད་གླེང་མི་བྱེད་ལ། མང་ཐུག་དང་འབྲེལ་
བའི་སྣེ་གཞག་ཕྱག་འགྱེས་སོགས་ཀྱང་ཡོན་བདག་གི་འཁོས་བསྟུན་བློ་བཅད་
གཙོ་བོ་ལས་དགེ་འདུན་དམངས་ལ་སྨན་ཐབས་ཀྱིས་འདི་ལ་འདི་ཙམ་དུ་གྱིས་
པར་བཀབ་མི་བྱེད་པ་དང༌། ཞལ་ཏས་ལག་ཡང་སྟེར་སྦྱིན་སོགས་འདོད་ཡོན་
འོངས་ སྤྱོད་ ལྟ་ བུས་ སྦྱིན་ བདག་ ལ་ འཇུང་ པའི་ སེམས་ ལས་ མེད་ པ་ དང༌།
མཆོག་དམན་ཡོན་བདག་ཐམས་ཅད་ལ་ཁ་སོ་ངོ་ལེན་གང་མཁས་ཀྱིས་སྣེ་ལེན་
ཞུས་ཏེ་བླ་མ་གྲྭ་ཚང་ལ་ཡི་རངས་དང་འདྲེན་ཡུན་དུ་གླེང་བ་བྱེད་རྒྱུ་བཅས་ཡ་
རབས་བཟང་སྤྱོད་ཀྱི་མི་ཆོས་གཙང་མའི་སྒོ་ནས་ཀུན་གྱི་མིག་དཔེར་འོས་པའི་
བག་ཆག་འཇོག་དགོས་པ་དང༌། གཏོང་ཡོང་ལས་དོན་གལ་ཆེན་དོགས་མ་
ཆོད་པའི་རིགས་ལ་ཚོགས་ཆེན་གྱི་དགེ་བསྐོས་དང་། ཕྱག་ཁང་གི་ཕྱག་མཛོད་
ཆེན་མོ་དང་གཉེར་ལྡེ་རྣམས་ལའང་དགོངས་སྐོར་གྱིས་ཐག་གཅོད་བྱེད་པ་ལས་
བློས་མི་ལྕོག་པའི་བྱ་བ་རྔམས་ཆེན་ལ་ གྱི་ནའི་ ཐག་གཅོད་མི་བྱེད་པ་བཅས་
བསྟན་པའི་ཞབས་འདེགས་དང་། དགེ་འདུན་བརྙེན་བཀུར་ཞུ་སྒོའི་བྱ་བ་
གང་ཅིར་འདི་དང་གཏན་གྱི་བདེ་ཐབས་ལ་བསམ་སྟེ་གཅག་བརྩོན་ལྷག་བསམ་
རྣམ་དག་ངལ་བ་དང་ལེན་དགོས་རྒྱུ་སྙོམས་ལས་སུ་སྐད་ཅིག་ཀྱང་མ་ཤོར་བ་
མཛད་རྒྱུ་བཅས་སོ། །
315



སྒར་ཆེན་དགུགཏོར་ཆེན་མོའི་སྐབས་སུ་དགེ་བསྐོས་ནས་
ཚོགས་གཏམ་གཏོང་སྒོའི་དེ་སྔའི་ཡིག་ལམ།
འདུས་ཚོགས་རྣམས་ཀྱི་སྙན་ལམ་དུ་སྒྲོན་རྒྱུར། དེང་གི་སྐབས་འདིར་
རིས་སུ་མ་མཆིས་པའི་རྒྱལ་བའི་བསྟན་པ་རིན་པོ་ཆེ་ཕྱོགས་དུས་གནས་སྐབས་
ཀུན་ ཏུ་དར་ཞིང་རྒྱས་ལ་ཡུན་རིང་དུ་གནས་པ་དང་། བསྟན་པ་དེ་ཉིད་་་་
འཛིན་པའི་སྐྱེས་ཆེན་དམ་པ་གང་ན་སུ་བཞུགས་རྣམས་སྐུ་ཚེ་བརྟན་ཅིང་མཛད་
ཕྲིན་རྒྱས་པ་དང༌། ཡངས་པའི་རྒྱལ་ཁམས་ཐམས་ཅད་དུ་ནད་མུག་འཁྲུག་
རྩོད་དུས་ཀྱི་རྒུད་པ་སོགས་མི་མཐུན་ཉེར་འཚེའི་རིགས་ཐམས་ཅད་རྨེག་མེད་དུ་
ཞི་བ་དང༌། མཐུན་རྐྱེན་ལེགས་ཚོགས་ཐམས་ཅད་གོང་དུ་འཕེལ་ཞིང་བདེ་
སྐྱིད་རྫོགས་ལྡན་གྱི་དཔལ་ལ་སྤྱོད་པའི་ཕྱིར་དུ་སྒར་ཆེན་བསྟན་སྲིད་དུས་གཏོར་
ལོ་མཇུག་དགུ་གཏོར་ཆེན་མོ་ཞེས་མཚན་ཉི་ཟླ་ལྟར་ཡོངས་སུ་གྲགས་པ་ཚོགས་
པའི་སྐབས་འདི་ན། བཅའ་ཡིག་རིན་པོ་ཆེའི་དགོང་དོན་དྲན་བཞག་ཐམས་
ཅད་ཀྱི་ཐུགས་ལ་མངའ་བ་ལྟར་གྱི་ སྒྲིགས་ལམ་ཀུན་སྤྱོད་ཡོད་ལ་ཡོད་བཞིན་
བསྐལ་པ་ཡི་ནས་ཡོད་པའི། སྲིད་པ་ཆགས་ པའི་གངས་ སྙིང་མ་གཏོགས་
མདང་གསུམ་ཆགས་པའི་བ་མོ་མ་ཡིན་པར། དེ་ལ་ ལྷ་རྟེན་རྙིང་པ་ལ་རྟེན་
བཤད་གསར་པ། གོས་རྙིང་པ་ལ་གོང་བ་གསར་པ་སོགས་ཀྱི་དཔེ་ལྟར་མ་
དགོས་རུང་། ཡིན་ལུགས་ཚིགས་གསུམ་དཔེ་ལ་མ་བཀོད་ན། །ཕོ་ཐོས་པ་ཆེ་
ཡང་མི་གོ་བའི། །གོམ་གསུམ་གོམ་པ་མ་བོར་ན། །ལུང་པའི་ཕུ་མདའ་དབྱེར་མི་
ཕྱེད། ། ཅེས་དང་། འདུལ་བའི་ལུང་ལས། ཁྲིམས་ནི་རྒྱུ་དང་མི་རྒྱུར་ས་
བཞིན་དུ། །ཡོན་ཏན་ཀུན་གྱི་གཞི་མ་ལགས་པར་གསུངས། །མང་དུ་ཐོས་པའི་
ཡོན་ཏན་རྒྱལ་པར་འགྱུར། ། ཞེས་གསུངས་པ་ལྟར་གཙོ་བོ་དགེ་འདུན་རྣམས་
ནས་བསླབ་པ་གསུམ་ལ་གཅེས་སྤྲས་དགོས་པ་ནི། བཅོམ་ལྡན་འདས་ཀྱིས།
316



ཚུལ་ཁྲིམས་ཐར་པའི་ཐེམ་སྐས་ཏེ། །ཡོད་ན་ཆོངས་ཏེ་མེད་ན་ཕུངས། ། ཞེས་
གསུང་པ་ལྟར་ཕྱི་སོ་སོར་ཐར་པའི་སྡོམ་པ། ནང་བྱང་ཆུབ་སེམས་པའི་བསླབ་
པ། གསང་བ་རིག་འཛིན་སྔགས་ཀྱི་དམ་ཚིག་རྣམས་རྒྱལ་བའི་བཀའ་ལས་མི་
འགལ་ཞིང་། དེའི་དགོང་འགྲེལ་ཇི་བཞིན་དུ་ཉམས་སུ་བླངས་ཏེ་སྡོམ་པ་་
གསུམ་གྱི་ཐུགས་བརྒྱུད་སྨིན་ངེས་ཞིག་བྱུང་ན་སངས་རྒྱས་ཀྱི་བསྟན་པ་སྟེ། དེ་
ཡང་འགྲོ་རྣམས་བདེ་སྐྱིད་འབྱུང་བའི་སྒོ་གཅིག་པུ། ཀུན་མཁྱེན་རྒྱལ་བའི་
བསྟན་པ་རིན་པོ་ཆེ། ཞེས་ གསུངས་ པ་ལྟར། སངས་རྒྱས་ཀྱི་བསྟན་པ་་་
སེམས་ཅན་གྱི་བདེ་སྐྱིད་འཕྲལ་ཡུན་གྱི་དགེ་ལེགས་དོན་གཉིས་ཕུན་སུམ་ཚོགས་
པ་བཅའ་ཡིག་རིན་པོ་ཆེའི་དགོང་དོན་འགལ་མེད་དགོས་པར་བློ་དག་སོ་སོར་
གསལ་བ་ལྟར་ཡང་། ད་ལམ་གལ་ཆེ་ནན་གྱི་སྤངས་བླངས་དགོས་རྒྱུའི་སྙིང་
པོར། ཚོགས་བརྡ་བྱུང་ཕྲལ་དགེ་འདུན་རྣམས་ནས་ཀྱང་གཟན་ཟླུམ་ཁྱེར་
ཕྱག་ཕྲེང་བ་ཞི་དལ་ལྷོད་གསུམ་གྱི་སྒོ་ནས་ཚོགས་ཁང་སྒོ་རྩར་འཛོམས་པ་དང་།
ཐམས་ཅད་ཀྱིས་བསྟན་འབར་མ་འུར་འདོན་གྱིས་ཡར་ཚོགས་ནས་གྲལ་འཇུག་
ཏུ་ཕྱག་གསུམ་འཚལ་ཏེ་གྲལ་དུ་འཁོད་པ་དང་། ལུས་དྲང་པོ་མིག་སྣ་རྩེར་
སྒྲིལ་ཏེ་སྒོ་གསུམ་གཞན་དུ་མ་ཡེངས་པར་ཞལ་འདོན་གདངས་དབྱངས་སོགས་
བློ་རྩེ་གཅིག་སྒྲིལ་གྱིས་དབུ་མཛད་ལ་བསྟུན་ནས་ལྷག་བསམ་རྣམ་དག་བྱེད་པ་
ལས། གདངས་དབྱངས་སོགས་ལ་ར་སྐད་ལུག་སྐད། ཧྲུག་འདོན་སྐབས་སྔ་
རིང་ཕྱི་ཐུང་གཉིད་ཉལ་བ། སྣ་ཐ་ཐེན་པ། སྐད་ཆ་བྱས་པ། བཞད་གད་
རྩེ་མོ་ཀུ་ཅོ་སོགས་དང༌། བཟའ་བཏུང་ལ་ལོངས་སྤྱོད་པའི་ཚེ་ཧུབ་རྒྱག་གི་སྒྲ་
སོགས་དང༌། ཚོགས་ཡར་ཚོགས་མར་གྲོལ་སྐབས། ཁ་བཤད་ལག་བརྡར།
ཧབ་ཤག་བྱས་པ། རྒྱུག་པ་མཆོང་བ་ སོགས་མི་འོས་པའི་རིགས་བགྱིས་ན་་་
གཏན་ནས་མི་འཐུས་ཤིང་། རྔ་འཛིན་པ་རྣམས་ནས་ཀྱང་རྔ་ཡར་ལེན་མར་
འཇོག་སྐབས་རྡབ་འཁྲུག་མ་སོང་བར་ཟོས་གང་ཆེ་དང༌། འཛིན་ལུགས་ཀྱང་
317



ཡོ་ཀྱོག་མེད་པར་དྲངས་པོར་བཟུངས་ནས། རྔ་ཟུར་གཡས་ལ་ཐོད་ཟུར་་་་
གཡོན་ཁེལ་བར་བྱས་ཏེ། བརྡུང་ལུགས་ལ་ཡང་རྣམ་པ་སྟེ། སེང་གེའི་་་
འགྲམ་པ་བཅག་མི་བྱ། ། རྒྱ་མཚོའི་སྟེང་གཏིང་ནས་མི་དཀྲུགས་ཤིང་། །ཆེ་ཆུང་
རན་དང་མཚུངས་པ་ལས། །དྲག་བརྡུང་ལ་སོགས་མི་བྱའོ། །ཞེས་པ་ལྟར་དང་།
རྔ་རྡུང་དགོས་ཀྱི་རིགས་ཀྱང་འདོན་ཚིག་དང་སྦྲག་ནས་རྡུང་བ་མ་གཏོགས་སྔ་ཕྱི་
སུས་ཀྱང་བྱས་མི་ཆོག རྔ་གྲལ་ནང་དུ་ཤོར་བ་བྱུང་ཚེ་བཅའ་ཡིག་དགོངས་
དོན་ལྟར་དབྱུག་པ་ལྔ་རེ། རྔ་ལ་གས་ཆག་བཤགས་རལ་སོགས་བྱུང་ཚེ་རང་
རང་ནས་གཡས་ཁག་གཡོན་དཀྲི་མེད་པར་ཐེག་པ་ཁུར་ལེན་གྱི་ཚབ་དགོས་རྒྱུ་
དང༌། རྔ་འཁྱལ་ བཏང་ཚེ་གྲངས་བསྐྱེད་དང་མཐུན་པའི་གྲལ་མཇུག་ནས་
ཕྱག་ལྔ་རེ་འབུལ་དགོས་ཤིང་། དེ་མཚུངས་མཆོད་གཡོག་ནས་ཀྱང་དགོས་
ཆས་གང་བྱུང་ལྷག་བསམ་རྣམ་དག་གིས་མཆོད་པར་འགྲོ་ངེས་དང༌། དེ་ཡང་
གཏོར་བཟོ་དང་ཕྱག་ལེན་སོགས་མཐོང་བ་རྒྱུད་པའི་ཕྱག་སྲོལ་མི་ཉམས་ཤིང་
གཙང་སྦྲ་དང་ལྡན་པ་མིག་ལྟོས་ཡར་ལྟ་བྱེད་པ་ལས་མི་འོས་པའི་ངན་སྤྱོད་་
རིགས་བགྱིས་མི་ཆོག་ཅིང་། རྐང་གླིང་བ་ནས་ཀྱང་སྤྱན་འདྲེན། གསོལ་ཀ
འགུགས་པ། བཟློག་པ། སོགས་རང་རང་གི་ལྷུ་ཚིག་དང་ལྡན་ཞིང་མཚམས་
པར་བཏང་དགོས། དུང་ཆེན་པ་ནས་ཀྱང་འདོར་དགྱང་ཏི། རྦང་གཅོད་
སོགས་ལྷུ་ཚིག་དང་ལྡན་པ་མ་གཏོགས་རང་སྣང་གང་ཤར་ལྟ་བུ་བྱས་མི་ཆོག་
བསྐང་བརྒྱུན་སྔགས་བརྒྱུན་འདོན་མི་རྣམས་ནས་ཀྱང་མཆོད་གཡོག་ནས་བརྡའ་
བཏང་འཕྲལ་འགྲོ་དགོས་ཤིང་ཐུན་འདོན་སྐབས་གཉིད་ཉལ་བ། མཚམས་
བཅད་པ་སོགས་གཏན་ནས་མི་ཆོག་ཅིང༌། མཆོད་གཡོག་རྣམས་ནས་ཡང་
ཡང་ལྟ་རྟོག་བྱེད་དགོས། ཇ་འདྲེན་པ་རྣམས་ནས་ཀྱང་སོ་སོའི་རྩིས་སྤྲོད་
ཟངས་སྐྱེམ་སྐྱོག་བཅས་ལ་གཅག་ག་གང་དག གསོལ་ཇ་བཞེས་ཐུག་སོགས་
ལ་གཙང་སྦྲ་དང་། གྲལ་ནང་དུ་ཕྱི་གདར་སོགས་རང་འཁྲིའི་ལས་དོན་གཡོ་
318



ཟོལ་དུ་མ་སོང་བ་ལྷག་བསམ་རྣམ་དག་བྱེད་པ་ལས་ཕོ་བ། ཤག་ཏུ་སྐྱལ་བ།
ལམ་བར་སྡོད་པ། རྩོད་འཛིང་བྱེད་པ། ཇ་ཐུག་ལྷག་མ་ཕོ་བ་སོགས་སྒྲིགས་
ཁྲིམས་ལས་འགལ་རིགས་ཕྲ་མོ་ཙམ་སུ་ཐད་ནས་བགྱིས་པ་ ཤར་ཚེ་མི་མཐུན་
ཞིང༌། དེ་མཚུངས་ཇ་རྒྱབ་མ་ཆུ་རྣམས་ནས་ཀྱང་བླ་བྲང་དང་ཟུར་པ་སོགས་
ནས་ཇ་མར་སོགས་གང་སྨྲས་ལ་བློ་ལྷད་མེད་པར་གཙང་སྦྲ་ལག་འབྲས་གང་ཐོན་
གྱིས་དགེ་འདུན་ཞལ་དུ་འགྲོ་ངེས་ཀྱིས་ལྷག་བསམ་རྣམ་དག་གི་རུ་གང་ང་བྱེད་
པ་ལས་ཇ་མར་ཐོག་ནས་རང་བདེའི་ཕྲི་བ་ཟ་བར་བྱེད་པ། གསོལ་ཇ་མ་
འཁོལ་བ། ལྗགས་ཚ་མ་འགྲིགས་པ་སོགས་དང་། སྣོད་རྣམས་ལག་པ་སུ་
རིང་ལ་བསྐུར་བ་སོགས་བགྱིད་ན་མི་མཐུན་ཞིང་། དེ་མཚུངས་རྒྱུན་ལྡན་གླིང་
གསེབ་སོ་སོར་ཤག་ཁུངས་སུ་གད་བརྡར་ཡང་ཡང་དགོས་རྒྱུ་དང་། ཚོགས་
གྲོལ་སྐབས་ཆབ་སིལ་ཆུ་ཡུར་ཤར་ནུབ་དུ་བྱེད་པ་ལས་གང་བྱུང་དུ་མི་ཆོག་ཅིང་།
དེ་དག་གི་མིག་ལྟ་དགེ་གཡོག་གཉིས་ནས་བྱེད་རྒྱུ་དང་། རྒྱུན་ལྡན་དུ་ཚོགས་
ལ་བྱོན་སྐབས་མི་སྐྱ་ཕོ་མོ་ནས་ཀྱང་རྡོ་བཀྲས་སྒང་དུ་རྐུབ་སྐྱགས་དང༌། བུ་
མེད་རྒྱབ་ཧྲེང་དུ་འགྲོ་བ་ཆང་སྣོད་འཁྱེར་བ་སོགས་བྱུང་ཚེ་མགོ་བྱར་མིག་སྐོད་
སྒོ་ར་བ་ནས་རྩེད་འཛིན་བཀོད་དམ་བྱེད་པ་ལས་སྣང་ཆུང་ཁྱམ་སྐྱུར་དོ་མ་གལ་
དུ་བཞག་རིགས་ཤར་ཚེ་མི་འཐུས་ཤིང་། མདོར་ན་ཚོགས་ཁང་འདི་ཡི་ནང་དུ་
དྲག་ཞན་མཆོག་དམན་སུ་ཐད་ཡིན་རུང་ཐམས་ཅད་ཀྱིས་རང་ཚོད་རང་གིས་
བཟུང་ནས་བཞུགས་དགོས་མ་གཏོགས། ཕོ་ཚོད་མེད་དེ་ཚོད་བཟུང་མི་ཡིས་
བྱས་ཚེ་ཕྱིས་པ་ཡིན་པས་དེ་ལྟར་མ་དགོས་པར། འདུལ་བའི་བཅའ་ཁྲིམས་
ལས། བེནྟེ་རང་ཁྲིམས་རང་གི་སྲུང་། །རང་ཚོད་བཟུང་ན་དགེ་སློང་ཡིན། །
ཞེས་གསུངས་པ་ལྟར་ཐམས་ཅད་ཀྱི་རང་ཚོད་རང་གིས་བཟུང་ནས་སྒྲིགས་ལམ་
རིན་པོ་ཆེ་འདི་ཉིད་སངས་རྒྱས་ཀྱི་བསྟན་པའི་བྱ་བ་རླབས་པོ་ཆེ་ཡིན་པར་་
ཐམས་ཅད་ཀྱི་ཐུགས་ལ་བཞག་སྟེ་ཉམས་སུ་བླངས་ནས་བཅའ་ཁྲིམས་གང་སྤྱིར་
319



སྔར་གནས་རྒྱུན་འབྱུང་གི་འབྱོར་ལྡན་བསོད་ནམས་བསགས་པའི་ཞིང་ས་འདི་
ན་སྐལ་ལྡན་དྭངས་བ་འདྲེན་པའི་མིག་རྒྱུན་དང་ལྡན་པའི་སྒོ་ནས་བསྟན་སྲིད་ཀྱི་
ཞབས་འདེགས་རྩ་བའི་བླ་མའི་ཞབས་བརྟན་རང་རང་གི་ཚོགས་བསགས་སྒྲིབ་
སྦྱང་དུ་བསམ་པ་ཆེ་བཞེས་ཐོག་མིག་ལྟོས་ཡར་ལྟ་ལྷག་བསམ་རྣམ་དག་དགོངས་
པ་དྭངས་ལེན་དགོས་རྒྱུ་དེ་རྩིས་བག་ཡོད་དྲན་ཤེས་ཡོད་པ་དང༌། མི་སྐྱ་ཕོ་མོ་
རྣམས་ནས་ཀྱང་སྔར་སྲོལ་ཉམས་མེད་ཀྱི་བླང་དོར་ཚུལ་བཞིན་བྱེད་པ་ལས་
ལུགས་གཉིས་ཀྱི་ཁྲིམས་དང་འགལ་བའི་ངན་ཤེད་རྒལ་རལ་སོགས་བྱས་མི་ཆོག་
པ་བཅས། མདོར་ན་བླ་མ་དང་ཆོས་སྲུང་དཔང་དུ་གཙུག་པའི་འགྲོ་ལུགས་
སྤྱོད་ལམ་བྱེད་པ་ལས། སངས་རྒྱས་བསྟན་པའི་ཞབས་འདྲེན་དྲག་ཞན་སུ་
ཐད་ནས་བྱས་མི་ཆོག་པའི་རྗེས་འོང་སྔོན་དྲན་ཁྲིམས་མཐུན་དྭངས་ལེན་དགོས་
པ་དེ་རྩིས་ ཐམས་ ཅད་ཀྱི་ ཐུགས་བཞག་ཞུ། གླིང་ ཁྲིམས་ གཤིགས་ སྐབས།
འདུས་ཚོགས་རྣམས་ཀྱི་སྙན་ལམ་དུ་སྒྲོན་རྒྱུར། དེ་རིང་ནས་བཟུང་སྔར་་་་
གསོལ་ལྟར་གྱི་གླིང་ཁྲིམས་ཅུང་ཞིག་ ལྷོད་རྒྱུ་ཡིན་པས་ སོ་ སོའི་ གནས་ གཡར།
ཕྱོགས་འགྲུལ་མཆོག་སྨན་སེར་སྐྱ་གང་ཡིན་རུང་ལུགས་གཉིས་ཀྱི་ཁྲིམས་དང་
འགལ་བའི་ར་བཟི་སྐྱུར་འགོང་། ངན་ཤེད་རྒལ་རལ། གྲི་འདོན། རྩོད་
རྫོང་། ཁ་རྫུན་ལག་ཉེས་སོགས་མི་བྱེད་པའི་མགོ་འོག་ལུས་ཚུད། ལྕགས་
དམར་སྐམ་ཆུན་ མ་བྱུང་ཆེ། རྗེས་ སུ་ ཁ་ཆག་སྣ་རལ་ སུའི་ སར་བྱུང་རུང་།
རྣག་ཐོག་བཙག་ཁེལ་བྱེད་པ་ལས། ཡན་པོར་མི་གཏོང་ངེས་ཅན་ལ། དེ་
རྩིས་རྗེས་འོང་སྔོན་དྲན་དགོས་རྒྱུ་དང༌། གཙོ་ཆེན་དགེ་འདུན་རྣམས་ནས་
ཁྱིམ་པ་སུན་འབྱིན་གྱིས། ཆང་ཐུང་ར་བཟི་སོགས་ཆོས་ལ་མི་རུང་ཞིང་། མི་
ཆོས་ལ་མི་མཛེས་པས་གཏན་ནས་མི་མཆོག་པ་གཞིར་བཅས། འཆམ་པས་
སེར་ཕྲེང་བྱོན་སྐབས་ཁ་ཡེངས་མིག་ཡེངས་སྐད་ཆ་ལབ་པ། བར་གཅད་པ་
སོགས་མི་མཆོག དྲི་ནག་མེད་པའི་ཕྱིར་དུ་ཁྲུས་དང་། ན་བཟའ་ཟབ་གྱོན་
༡
320



རང་མེད་རོགས་ཚོལ་བྱེད་པ་ལས་གྲ་མ་འགྲིགས་བྱེད་མི་ཆོག མཆོད་རྫས་
ཞལ་འབག འཆམས་གོས། ཕྱག་མཚན། ཚེས་བཅུའི་སྐབས་ ཞ་ཆོས་་
དར་ཆ་སོགས་སོ་སོའི་རྩིས་སྤྲོད་རྣམས་ལ་རུ་གང་ངར་ཟོན་གང་ཆེ་བྱེད་པ་ལས།
སྒྲིལ་རྫས་མེད་པ། དམར་ཆང་བཏབ་པ། རྡབ་པ། དྲུད་པ་སོགས་སུ་
ཐད་ནས་བགྱིས་ན་མི་མཐུས་ཤིང་མདོར་ན་འབྱོར་ལྡན་བསོད་ནམས་བསགས་
པའི་ཞིང་ས་འདི་ན། སྐལ་ལྡན་དྭངས་བ་འདྲེན་པའི་མིག་རྒྱུན་ཉམས་མེད་ཀྱི་
མིག་ལྟོས་ཡར་ལྟ། ལྷག་བསམ་རྣམ་དག་རང་དོན་ཐེག་པ་ཁུར་ལེན་དགོས་
པའི་དེ་རྩིས་ཐུགས་བཞག་ཞུ།།
བཅུ་བ། སྒར་ཆེན་རུང་ཁང་ཆེན་མོའི་ལས་
བྱ་དང་སོ་སོའི་ལས་འགན་སྐོར།
རུང་ཁང་ཆེན་མོར་དགེ་འདུན་གྱི་གྲས་ནས་ཞལ་ཏ་གཅིག་གིས་འགོ་བྱས་
ཏེ་གསོལ་ཇ་བཞེས་ཐུག་རྣམས་གར་སླ་དང་ལྗགས་ཚྭ་རན་པའི་གཡོས་སྦྱོར་ལྷོད་
ཡངས་སུ་མ་སོང་བའི་ལྗགས་དྲོ་ལྡན་པ་གདུས་བསྐོལ་ཐོག ཞལ་གཡོག་ཇ་
འདྲེན་རྒན་པ་ཞིག་ཡོད་པ་དེས་གསོལ་ཇ་སྲུབ་ཤད་འཐིངས་ངེས་ངལ་འཛེམ་སླ་
བཅོས་སུ་མ་སོང་བ་ཞུ་དགོས་པ་དང༌། ཇ་འདྲེན་རྣམས་སྦྱང་སྒྲིག་ལྟར་སྔ་
རྟིང་རིམ་པས་ཇ་ཁྲར་གསོལ་ཇ་ཞལ་མཐོ་དམའ་རན་པོ་ཞུ་རྒྱུ། ཇ་འདྲེན་ཆུང་
བའི་རིགས་ལ་ཇ་ཁྲའི་ལྗིད་ཚད་ལ་དཔག་སྟེ་ཞལ་དམའ་ཙམ་དང་། ཇ་ཁྲིར་
བླུག་དུས་གསོལ་ཇ་ཕྱིར་ཕོ་བ་སོགས་འཕྲོ་རླག་མ་སོང་བ་བཅས་བྱེད་དགོས།
མ་གཡོག་དང་གད་པ་གཅིག་ལྕོག་ཡིན་པའི་སྐྱ་བོ་ཞིག་ནས་བཞེས་ཐུག་རྣམས་
ཡང་ཡང་དཀྲུགས་ཏེ་ཚིག་སྐྱོན་མེད་པ་དང༌། བསྐ་སླ་རན་ཚོད་བར་དུ་བསྡུ་
བསྐོལ་ཆབ་ཁ་གསབ་རྒྱུ་སོགས་བགྱི་མཚེར་མེད་པ་ཞུ་རྒྱུའི་ཐོག་ཇ་འདྲེན་རྣམས་
ལ་ཐུག་ཟོར་བཞེས་ཐུག་ཞུ་ཕྱོགས་གང་ཅི་གོང་ལྟར་དང་། དགུན་དུས་ཕྱག་
321



ཁང་དང་། ཕོ་བྲང་གི་རྡོ་སྐས་རིང་མོ་མན་དུ་བཞུགས་པའི་སྐུ་ངོའི་རིགས་
དང༌། སྐུ་མགྲོན་ཆེ་ཁག་ལ་ཕྱོགས་བན་དུ་ཞུག་མེ་སྲོ་བྱེད་རུང་ཁང་གི་མེ་འདག་
དང་སོལ་ཕྱེ་སྦྱངས་ཏེ་ཁུངས་སོ་སོར་འབུལ་དགོས་ལ་རྡོ་སྐས་རིང་མོ་མན་ནས།
ཕྱག་ཁང་དང་གཉེར་ཚང་མཉམ་འབྲེལ་གྱི་མཐོང་འཁོར་དང་སྒོ་འཕྱོར་གྱི་རྡོ་
སྐས་པད་སྤུངས་ཅན་ཡན་ལ་གད་རྒྱག་དགོས། ཇ་ཐུག་རུང་ཁང་ནས་ནར་
གཏོང་དང་འགྱེས་གྲྭ་སྐལ་གཅིག་དང་། གཉེར་ཚང་ནས་ཉིན་རེ་རྩམ་ཕུལ་
རྟགས་དོ་རེ་ཞུ་རྒྱུ (ཕུལ་རྟགས་ཞེས་པ་ཟོ་བ་ལུང་ཡོད་རེར་རྩམ་མཁར་བྲེ་གང་
དང་ཕུལ་གསུམ་ཙམ་རེ་འགྲོ་བ)ཞོལ་པའི་འུས་མིའི་ཁོངས་ནས་རུང་ཁང་གི་
གད་མ་དང་མེ་འབུད་མཁན་གཅིག་ལྕོགས་ཡིན་པའི་བུ་མེད་གཅིག་ནས་མང་
ཐུག་ལ་ཞུགས་མེ་བཏང་ལྷོད་མ་ཤོར་བའི་ཚ་འཇམ་རན་པ་བསྒྲིམས་ཏེ་ཚོགས་
ཐེངས་དུས་ཐོག་སོ་སོར་མང་ཐུག་གི་གསོལ་ཁྲོ་བསྡུ་བསྐོལ་འཐིངས་ངེས་ཟིན་ཏེ་
ཚོགས་ཁྲོ་བཞེངས་ཐུབ་པ་ཞུ་དགོས་པའི་འགན་ཡོད་ལ་རུང་ ཁང་ནང་དང་།
འཁོར་ཡུག་བཅས་པར་གཙང་སྦྲ་གད་ཕྱིས་ཀུན་གྱི་དང་བ་འདྲེན་པ་བྱེད་དགོས་
པའི་ཐོག་ཇ་ཟོ་ཐུག་ཟོ་སོགས་འཁྲུ་བཤལ་ཕྱིས་བདར་གཙང་མ་ཡིད་དུ་འོངས་བ་
བཅས་བྱེད་རྒྱུ་ལ་རུང་ཁང་ནས་ ཇ་ཐུག་ནར་གཏོང་དང༌། འགྱེས་ གྲྭ་སྐལ་
གཅིག་གཉེར་ཚང་ནས་འུས་མི་སྤྱི་འགྲེའི་ཉིན་རེ་རྩམ་ལྕགས་ཀྱི་ཕུལ་རྟགས་དོ་རེ་
བཅས་ཞུ་རྒྱུ་ཡོད། རུང་ཁང་གི་ཆུ་ལེན་ཡང་ཞོལ་པའི་འུས་མིའི་ཁོངས་ནས་བུ་
མོ་གཅིག དེས་གསོལ་ཆུ་རྣམས་ལྡེང་ངེས་ལེན་དགོས་ཤིང་དགེ་འདུན་འདུས་
ཚོགས་ཆེ་བས་དཀའ་ངལ་ཡང་ཆེ་ཙམ་ཡོད་སྟབས་རུང་ཁང་ནས་ཇ་ཐུག་ནར་མ་
དང་། འགྱེས་གྲྭ་སྐལ་ཕྱེད་གཉིས་རེ། གཉེར་ཚང་ནས་འུས་ཕོགས་ཉིན་རེ་
རྩམ་ཕུལ་རྟགས་དོ་རེ་ཞུ་རྒྱུ་ཡོད། དགེ་འདུན་སྤྱིའི་ཚོགས་ཤིང་ཐད་ལོ་ལྟར་ཟླ་
བ་བདུན་པའི་ནང་བླ་བྲང་གི་ཤིང་རྒྱབ་ཅེས་པ་མཚུར་ཕུའི་བྱང་རྒྱབ་ཏུ་གནས་
ཆུང་གྲྭ་ཚང་གི་ཤེ་རུ་འཇོག་ཡུལ་ངམ་རིང་ནང་ཞེས་པའི་རི་ལོགས་ནས་བ་གླང་
322



སོགས་ཚོགས་ཤིང་བརྔ་འཐུ་བྱེད་པར་བླ་བྲང་གི་ནང་གཟན་བུ་ཚ་རྣམས་དང་།
ཐོན་བཅའ་སྡོད་ཀྱིས་བརྔ་འཐུ་བྱས་ཏེ ( ཤིང་རྒྱབ་རིང་བླ་བྲང་གཉེར་ཚང་ནས་
འུས་མི་རྣམས་ལ་ཇ་མར་དང་རྩམ་ཕུལ་རྟགས་སྔ་དགོང་ཐུག་ ཐལ་དང་སྡོར་
བཅས་ཞུ་རྒྱུ་ཡོད) གཡག་པ་བུ་ཚ་རྣམས་ཀྱིས་རིམ་པས་ཤིང་འདྲེན་བྱས་ཏེ་ཤིང་
སྤོ་ཐོག་བརྩེགས་གསུམ་ཙམ་མ་ལོངས་བར་བསགས་དགོས་ཤིང༌( འདིར་གནས་
ཆུང་གི་ཤེ་ཁག་གསུམ་སྤྱི་ལ་གྱོན་པ་སྤུ་ཕྲུག་སོགས་ནོམས་ཆེའི་བརྔན་པ་བསྩལ་
ཏེ་གཅོད་དུ་འཇུག་པ་ལས་སྐབས་རེ་འདོད་ལྷོད་བློ་མ་ཁེངས་ན་ནགས་རི་དོ་
དམ་བཀག་འགོག་ཀྱང་བྱེད་ཀྱི་ཡོད)ལོ་འཁོར་ལྡེང་ངེས་ཡོད་ཀྱང་། དགེ་
འདུན་འདུས་ཚོགས་ཆེ་ལ་གཞུང་ཟུར་ཚོགས་མཆོད་མང་བས་ཁ་གསབ་ལྟ་བུར་
རུང་ཁང་དུ་ཞོལ་འུལ་རྐང་གི་ཁོངས་ནས་ལོ་གཅིག་རེ་རེས་བསྐོར་གྱིས་ཤིང་ལེན་
ཞེས་པའི་བུ་མེད་ཅིག་གཏན་བཙུགས་ཐོག་དགོན་གྱི་ཕུ་མདའ་ནས་ཤིང་བརྔ་
འཐུ་བྱས་ཐོག་ཤིང་ཕྲེད་པོ་རེ་ཉིན་རེ་བཞིན་དགོང་དྲོ་གཉེར་གཡོག་ལ་རྒྱ་རྩིས་
སྤྲད་དེ་དྲུང་ཡིག་ནས་ཤིང་འཛིན་རེ་ཞུས་ཐོག་ཤིང་འཛིན་བསགས་ཏེ་ལོ་འཁོར་
ཤིང་རྒྱ་རྒུར་པོ (གླང་ཤིང་རློན་པ་མི་ཁུར་རེ་ནས་རྒྱུ་མ་དོ་དང་ཕྱེད་ཀ་ཙམ་ལས་
མི་ཐོན）ཞེས་པ་ལྔ་བརྒྱ་ཐམ་པ་རེ་ཤིང་རར་གཙང་འབུལ་ཐུབ་པ་ཞུ་དགོས་
ཤིང༌། ཆད་ལུས་བྱུང་ན་རིམ་པས་ཆད་བསུབ་ཞུ་དགོས་པ་དང༌། རང་
འབབ་གཙང་ལྷག་ལྷག་འབོར་ཆེན་པོ་འདེགས་འབུལ་ཞུ་ཐུབ་ན། རང་རང་
རེ་བ་ཇི་ཡོད་ཀྱི་གྱོན་ཆས་དང་གཡུ་བྱུར་སྤ་ཕྲུག དངུལ་གྱི་སྐེ་ག་སོགས་གྱོན་
རྒྱན་ནོན་པ་ཅན་ཡང་ཕྱག་ཁང་ནས་ཐུགས་རྗེ་རགས་ལུས་ཀྱིས་གསོལ་རས་་
བསྩལ་ཏེ་རང་ཞབས་ལ་འཇིགས་པ་གནང་སྲོལ་ལས་དངོས་པོའི་རིན་ཐང་འདི་
ཡིན་རྩིས་རྒྱག་མེད། གང་ལགས་ཟེར་ན་གད་ཆུ་ཤིང་ལེན་གྱི་འུས་མི་རྣམས་ལ་
དབྱར་གསེང་ཞོ་སྟོན་གྱི་ལྷ་མོའི་གཟིགས་འབུལ་སོགས་ལ་ཁྲུང་ཞུ་ཁྲུང་གཡོག་
323



བཅས་པར་གྱོན་རྒྱན་རྒྱས་པ་ཕྱག་ཁང་ནས་འདོན་སྤྲོད་མཛད་ཀྱང་རང་ཆས་
གཟབ་མཆོར་གྱིས་འགྲོ་དགོས་པའི་འཁྲི་ཁུངས་ཡིན་སྟབས་དེ་དག་ལ་སྨན་པའི་
དགོངས་བཞེས་ཀྱང་གནང་བ་བཅས་ཤིང་ལེན་ལོ་གཅིག་བྱེད་རིང་རུང་ཁང་
ནས་ཇ་ཐུག་ཚྭ་གཟིགས་ཀྱི་སྐལ་བ་དང་། ཚོགས་འཕར་མའི་རིགས་ལ་འགྱེས་
གྲྭ་སྐལ་ཕྱི་ནང་གཉིས་རེ། གཉེར་ཚང་ནས་འུལ་ཕོགས་ཉིན་རེ་རྩམ་ཕུལ་་
རྟགས་དོ་རེ། རུང་ཁང་གི་ཇ་ཐུག་ལྷག་མ་ནས་བླ་བྲང་གི་བུ་ཚ་ནང་གཟན་
དང༌། ཞོལ་འུལ་རྣམས་ལ་སྐལ་བ་བཅད་འཕྲོས་ལྷག་མ་ཇི་ཡོད་ཤིང་ལེན་མའི་
ཁྱིམ་དུ་ཁྱེར་ཆོག་པ་བཅས་ཤིང་ལེན་དེ་བཞིན་དཀའ་ངལ་ཆེ་ལ་རྩོལ་བསྟུན་
གཟིགས་བསྐྱངས་དང་ཡོང་འབབ་ཡང་ལེགས་པོ་ཡོད། དེར་བརྟེན་ཞོལ་པའི་
འུལ་རྐང་དྲུག་ཡོད་པ་རྣམས་ནས་ལོ་རེ་འཁོར་རེས་བྱས་ཏེ་ཁེ་གྱོང་མོས་སྙོམས་
བྱེད་རྒྱུར་ཁང་གཉེར་ནས་དོ་དམ་བཀོད་སྒྲིག་བྱེད་དགོས་པ་ལས་འུལ་རྐང་མིན་
པ་ཕྱེད་དང་བཞི་ཆ་རྣམས་ལ་མི་འཁྲི་བ་དང་། རུང་ཁང་གི་གད་ཆུ་ཤིང་ལེན་
རྣམས་སྔར་གྱི་སྒྲིག་སྲོལ་ལ་སྐྱེས་པ་ཤ་སྟག་ཡིན་འདུག་ཀྱང་བར་ལམ་བླ་བྲང་
མཛད་སྒོ་རྒྱ་ཆེ་བ་ཞོལ་པའི་ཨ་ཕ་རྣམས་ཕལ་ཆེར་བླ་བྲང་གི་ནང་གཟན་རྐང་
འགྲོ་གཞིས་སྡོད་ཁག་གཉིས་ཀྱི་བུ་ཚ་དང་། ལག་ཤེས་ཞབས་ཞུར་དག་ཐོག་ཕྲུ་
གུ་བུ་བྱུང་ཚད་གྲྭ་པ་བཟོས་སྟབས་འུལ་མི་ཕལ་ཆེར་བུ་རྣམས་ཀྱིས་རྒྱུགས་ནས་
མོ་ཧྲེང་ལྟོ་གོས་འཕྱིས་ཐབས་བྱེད་པའི་རྐྱེན་གྱིས་རུང་ཁང་གི་གད་ཆུ་རྣམས་བུད་
མེད་ཀྱིས་བྱས་ཏེ་ལུགས་དང་ཅུང་མི་མཐུན་པའི་རྒྱུ་ཚན་དེ་ལྟར་ ཤུགས་ཀྱིས་
ཆགས་པ་ལགས་སོ། །རུང་ཁང་གི་གསོལ་ཇ་གསོལ་མར་བཞེས་འབྲས་གྲོ་ཆན་
མངར་ཆ་ཤིང་འབྲས་སོགས་མང་ཐུག་གི་དགོས་ཆ་རྒྱས་བསྡུས་ཆོ་ག་ཇི་ཡིན་བློ་
ངེས་ཀྱི་གྲ་སྒྲིག་བསར་འདོན་དང་། མང་ཉུང་ལེགས་ཞེར་སོགས་ལ་གཟིགས་
བརྟོག་དང༌། ཕྱོགས་ཡོངས་ཀྱི་དོ་དམ་མཛད་རྒྱུར་“ཇ་རྒྱབ་པ”ཞེས་གྲྭ་མང་
སྤྱི་གཉེར་གཅིག་བཅའ་བཞུགས་ཀྱིས་རུང་ཁང་གི་ཁུང་མི་བདུན་ཡོད་པ་ཚང་
324



མར་བཀོད་ཁྱབ་དང་འབྲེལ་འདུས་སྡེ་རྣམས་ཀྱི་བསྙེན་བཀུར་གྱི་ཞུ་ཕུ་དུད་ཞུ་
ཡུལ་ཁྱད་པར་ཅན་དང་ཕན་ཡོན་འབྲས་བུ་བླ་ན་མེད་པ་མདོ་བརྒྱུད་ལས་ཇི་
ལྟར་གསུངས་པ་རྣམས་ལ་ཞིབ་པར་བསམ་སྟེ་བཞེས་པ་རྣམས་དྲོ་བ་ལྡན་ལ་
ལྗགས་ལ་སྨིན་ཅིང་གྱ་ནོམས་པ། ་ བཞེས་སྤྲོ་བའི་གཙང་སྦྲ་དང་དོད་ལྡན་པས་
ཡོན་བདག་ཞབས་འདེགས་པ་དང་བཅས་པའི་ཚོགས་གཉིས་རླབས་པོ་ཆེ་་་་
གསོག་པ་ལ་ཅི་ནས་ཀྱང་འབད་དགོས་པ་ལས། དགེ་འདུན་དཀོན་མཆོག་གི་
རྙེད་བཀུར་བཞེས་པར་གཙང་སྨེའི་འབགས་བཙོགས་དང་། དད་རྫས་ཆུད་
ཟོས། རྒྱུ་ཆ་ཞལ་ཕྲིའི་སྲི་བསྐྱིལ། ངོ་འཛིན་སྟེར་སྦྱིན། ངན་སློང་སྤྲང་པོ་
དང་ཕྱོགས་མཐའི་གནས་སྐོར་བ་འཚོ་ཞན་རྣམས་ལ་ཇ་ཐུག་ལྷག་འཕྲོལ་ལ་་
གཞིགས་ཏེ་འོས་མཚམས་སྦྱིན་རྒྱུ་ལས་སྙིང་རྗེ་ཡིན་ཁུལ་སྤྲང་པོ་རུང་ཁང་དུ་
བརྟེན་སྒོར་ཐོག་ཇ་ཐུག་མཉམ་སྤྱོད་སོགས་མིག་སྔར་གཟན་པའི་ཛར་ཛོར་དགེ་
འདུན་རྣམས་འཁུ་འཕྲིག་དང་འཇིག་རྟེན་མ་དད་ལོག་རྟོགས་སྐྱེ་བའི་རྒྱུ་དེ་་
རིགས་ནམ་ཡང་མི་འབྱུང་བའི་འགན་འཁུར་ཐོག་འགད་གཙང་ཟིང་བུན་མེད་
པའི་ཞལ་ཁུ་སིམ་པོའི་དགེ་འདུན་གྱི་རུང་ཁང་མིང་དོན་མཚུངས་ངེས་བྱ་རྒྱུ་
བཅས་སོ། །
བཅུགཅིག རྒྱལ་བའི་གཟིམ་ཆུང་ཁག་གིས་གཙོས་ཕོ་བྲང་གཙུག་ལག་
ཁང་གི་རྩེ་ཤོད་དང་། ཡན་ལག་ལྷ་ཁང་དང་མགོན་ཁང་
ཁག་བཅས་པའིདཀོན་གཉེར་ཆེ་ཆུང་དང་བསྐང་གསོ་
བ་རྣམས་ཀྱི་ཕེབས་ཁུངས་དང་ལས་འགན་སྐོར།
ཕོ་བྲང་གི་དབུ་རྩེའི་ལྕགས་སྐས་ཉིས་སྒྲིག་ཡན་གྱི་གཟིམ་ཆུང་ཆོས་་་་་
དབྱིངས་ ཕོ་ བྲང་ དང་། ཞལ་ རས་ ལྷ་ ཁང་། གཟིམ་ཆུང༌ སྔགས་ ཁང༌།
325



གཟིམ་ཆུང་རྣམ་ཐར་སྒོ་གསུམ། ཀུན་ཁྱབ་ཕོ་བྲང་། རབ་བརྟན་ཕོ་བྲང་
སོགས་རྒྱུན་དུ་དམ་བཅད་ཀྱི་ཕྱག་ལྡེ་རྣམས་ཕྱག་མཛོད་དང་གཉེར་ལྡེ་རྣམས་ཀྱི་
ཕྱག་ཏུ་ཡོད་པ་དང་ཞལ་ཡས་ཁང་གི་རྟེན་གསུམ་མཆོད་རྫས་རྣམས་མཆོད་་་
དཔོན་གྱི་རྩིས་འཁྲི་ཡིན་པ། བསྲུང་བྱ་ཁང་རབ་གསལ་དང༌། སེང་གེ་ཤར་
ནུབ་ཀྱི་གཟིམ་ཆུང་སོགས་རྡོ་སྐས་རིང་མོ་ཡན་གྱི་གཟིམ་ཆུང་ཁག་གཟིམ་འགག་
གཉིས་ ཀྱིས་ གད་ཕྱིས་ འཛིན་ སྤྲད་ ཀྱིས་ དོ་ དམ་ བྱེད་ དགོས་ པ་ བཅས་ ཕུད།
རྒྱལ་བའི་གཟིམ་ཆུང་མཐོང་གྲོལ་ལྷ་ཁང་སྟེང་ཤོད་དང་། གཟིམ་ཆུང་བཀྲ་
ཤིས་ཁང་གསར་མདོ་སྦུག གོང་ས་སྤྱི་ནོར་ཆེན་པོའི་གཟིམ་ཆུང་ཕུན་ཚོགས་
འཁྱིལ་པ་མདོ་སྦུག་དང་ན་བཟའ་ཁང་། འགག ཚོམ་ཆེན་དང་བཅས་རྩེ་
སྐོར་ཆ་ཚང་བའི་གཟིམ་ཆུང་རྣམས་ལ་སྐུ་བཅར་གསོལ་གཟིམ་དང་འདྲ་བའི་
གམ་ཞབས་བགྲེས་པ་དཀོན་གཉེར་གཏན་འཛུགས་གཉིས་དང༌། མཚུར་ཕུ་
ལྷ་ཆེན་ཁང་དུ་དཀོན་གཉེར་དང༌། བཀའ་སྲུང་ལྷ་མོ་རབ་བརྟན་མའི(ལྷ་མོ་
མཇིངས་ ཡོན་ མ་ ཡང་ཞུ)གསོལ་ མཆོད་ གཅིག་ ལྕོགས་ སུ་ སྐུ་ གཉེར་ གཅིག
འདུ་ཁང་གི་དཀོན་གཉེར་དང་མཆོད་གཡོག འཆམ་སྐུ་ཁང་དུ་བསྐང་འཕྲིན་
འབུལ་རྒྱུ་བཅས་གཅིག་ལྕོགས་གཅིག (འདི་དབུ་ཆུང་དགེ་གཡོག་དང་གནས་
ཐང་འདྲ་བ)གསེར་གདུང་ཆེན་མོ་དང་། དངུལ་གདུང་ཆེན་མོ་རབ་བརྟན་
ཕོ་བྲང་གཉིས་འདབས་འབྲེལ་ལ་བརྟེན་གཅིག་ལྕོགས་སུ་དཀོན་གཉེར་གཅིག
དངུལ་གདུང་ལྷ་ཁང་བཀྲ་ཤིས་གསར་མར་དཀོན་གཉེར་གཅིག དུས་མཁྱེན་
ལྷ་ཁང་དང་། དེའི་སྦུག་ཏུ་ཀརྨ་པ་སྐུ་ཕྲེང་རིམ་བྱོན་ནས་དམ་འབྱར་མའི་
མགོན་ཁང་ལ་བསྐང་གསོ་རྒྱས་པ་རྒྱུན་དུ་གསུང་མཁན་གཅིག་ལྕོགས་སུ་དཀོན་
གཉེར་གཅིག རྒྱལ་མཆོག་མཁའ་ཁྱབ་རྡོ་རྗེའི་གསེར་གདུང་གསར་པར་་་་
དཀོན་གཉེར་གཅིག ཕོ་བྲང་གསར་པར་སྒྲོལ་མ་ཉེར་གཅིག་གི་ལྷ་ཁང་དུ་
དཀོན་གཉེར་གཅིག སྤྲོ་ཁང་དར་རྒྱས་ཆོས་གླིང་དུ་ཚེ་དཔག་ལྷ་ཁང་གི་ཚེ་
326



སྒྲུབ་རྒྱུན་འདོན་དང་གཟིམ་ཆུང་ཁག ཐུགས་དམ་མགོན་ཁང་བཅས་ཀྱི་་
དཀོན་གཉེར་གཅིག་ལྕོགས་གཅིག གཞིས་པ་གྲྭ་ཚང་དང་། དཔལ་ལྡན་
ཟུར་རི་གྲྭ་ཚང་གཉིས་སོ་ སོར་འདུ་ཁང་དང་། གཟིམ་ཆུང་ཁག་གི་དཀོན་
གཉེར་སྦྲགས་མ་རེ་བཅས་དཀོན་གཉེར་བཅུ་གཉིས་དང་། མགོན་ཁང་ཁག་
གི་བསྐང་གསོ་བ་ཆེ་ཆུང་གྲོས་སྒར་ཆེན་མགོན་ཁང་ཆེན་མོ་བདུད་དཔུང་ཟིལ་
གནོན་དུ་དབུ་བཞུགས་དབུ་ཆུང་གཅིག་གིས་གཙོས་མཆོད་གཡོག་གཅིག་བཅས་
བསྐང་གསོ་བ་དཔོན་སློབ་ལྔ་དང་དཔལ་ལྡན་རང་བྱུང་མའི་ཞལ་འབག་དང་།
དུད་སོལ་མའི་ཞལ་ཐང་བྱིན་ཅན་ཡོད་པའི་ལྷ་མོ་ཁང་ཟུར་ཡོད་དུ་བསྐང་གསོ་
བ་གཅིག་བཅས་མགོན་པོ་བ་དྲུག་དང་མགོན་གཡོག་གྲྭ་གཅིག་བཅས་ནས་ཉིན
(42) རེ་བཞུགས་བྱ་མཛད་དེ་བསྐང་གསོ་འབུལ་རྒྱུ་དང་དགོང་ལྟར་དགྲ་ཆོས་
སོགས་གསུང་དགོས(འདི་ལ་ཕྱག་མཛོད་དང་གཉེར་ལྡེ་ལས་ཚན་སེར་མོ་བའི་
རིགས་དང་གསོལ་གཟིམ་དབུ་ཆོས་མན་ནས། ཕྱག་དཔེ་ཐོན་ནས་དབུ་་་
བསྐུལ་མཛད་ཚད་ཡན་ལས་ཚན་ཆེ་ཆུང་ལ་མི་ལྟོས་པར་ངོ་མ་ངོ་ཚབ་གང་རུང་
ནས་བཞུགས་བྱ་རེས་འཁོར་གནང་དགོས་པ་དུས་ཚོད་དགེ་བསྐོས་ཀྱི་བརྡ་ཐོ་
གཞི་བཟུང་བྱེད) ལྷ་མོ་ཁང་གི་མགོན་པོ་བས་ལྷ་མོའི་བསྐང་འཕྲིན་འབུལ་རྒྱུའི་
ཐོག་ཟླ་བ་ངོ་རེ་བཞིན་ཚེས་གཅིག་ཉིན་རྒྱལ་བའི་འཁྲུངས་ལྷ་དང༌། ཚེས་
གསུམ་ལ་ གྱང་བཙན། ཚེས་བརྒྱུད་ལ་ལྷ་མོའི་གསོལ་ཁ་བཅས་འཕར་མ་་་
འདོན་དགོས་ལ། རྒྱལ་དབང་སྐུ་ཕྲེང་བཅོ་ལྔ་པ་བར་གྱི་དགོངས་རྫོགས་དུས་
མཆོད་ཁག་གི་ཚེས་ཆའི་རེའུ་མིག་མགོན་ཁང་དུ་སྦྱར་འགྲེམས་བྱས་ཡོད་པ་ལྟར་
དུས་མཆོད་ཆོ་ག་སོ་སོའི་མཆོད་པ་རྣམས་མགོན་ཁང་ནས་བཞེངས་ཏེ་སྐུ་མདུན་
གཟིམ་ཆུང་དུ་སྤྱན་ཞུ་ཞུས་ཏེ་ཐེབས་ཀྱུ་གཅིག་ཙམ་ཆད་པ་དང་། དབྱིབས་
གཟུགས་ལུགས་དང་འགལ་ན་བཀའ་ཆད་ཕོགས་པ་བཅས་དུས་མཆོད་རྣམས་
མགོན་ཁང་པ་རྣམས་ནས་གསུང་དགོས་པར་རྔ་རྡུང་བ་ཁ་སྣོན་འདུ་ཁང་ནས་
327



དགེ་བསྐོས་ཀྱིས་གཏོང་རྒྱུ་དང༌། དུས་མཆོད་ཁག་བཅོ་ལྔ་སོ་སོར་ཆོ་ག་མི་
འདྲ་བ་རེ་གསུང་དགོས་ཀྱང་འདིར་མི་སྤྲོས། གང་ལྟར་དགོང་རྫོགས་ཀྱི་ཚེས་
ཆ་ནི། ཚེས་གཅིག གསུམ། བརྒྱད། བཅུ། བཅུ་སུམ། བཅུ་བཞི།
བཅོ་ལྔ། ཉི་ཤུ་རྩ་གཅིག ཉི་ཤུ་རྩ་གསུམ། ཉི་ཤུ་རྩ་བཞི། ཉི་ཤུ་རྩ་ལྔ།
ཉི་ཤུ་རྩ་དྲུག ཉི་ཤུ་རྩ་བརྒྱད། ཉི་ཤུ་རྩ་དགུ སུམ་ཅུ་བཅས་སོ་སོར་སྐུ་
མཆོད་ཕུལ་ནས་ཟླ་རེའི་མཚམས་ཕྱག་ཁང་དྲུང་ཡིག་སར་རྩི་ཞུ་ཞུས་ཏེ་མཆོད་
རྩམ་མཆོད་མར་སོགས་དུས་མཆོད་ཀྱི་གཏོང་སྒོ་རྒྱས་ཙམ་གཉེར་ཚང་ནས་ཞུ་རྒྱུ་
ཡོད་ལ། དུས་མཆོད་ཀྱི་ཇ་ཐུག་ཅེས་པ་ཉིན་རེ་ཇ་ཐེངས་གསུམ་དང་། ཐུག་
ཐེངས་རེ་བཅས་ཞུ་རྒྱུ་ཡོད། སྟེང་གྲོ་ལོད་མགོན་ཁང་དུ་གྲོ་ལོད་རྒྱུན་གསུང་སྐུ་
མདུན་པ་ཟུར་པ་གཅིག རྩེ་ཐུག་དམ་མགོན་ཁང་དུ་གཟིམ་འགག་གཉིས་
ནས་འཛིན་སྤྲད་བདག་གཉེར་ཞུས་ཏེ་རྒྱུན་དུ་སྐུ་མདུན་པ་གསུང་ཞབས་དང་
བཅས་རྒྱལ་དབང་མཆོག་གིས་ཐུགས་དམ་བསྐང་འཕྲིན་ནར་མར་གསུང་དགོས་
པ་དང་། རྒྱལ་དབང་ཕྱོགས་ཕེབས་ཀྱིས་བཞུགས་མིན་སྐབས་སུ་གཟིམ་་་་་
འགག་ངོ་མ་གཅིག་གམ། ཡང་ན་གཟིམ་འགག་ནས་ངོ་ཚབ་བཙུགས་ཏེ་་
ཐུགས་དམ་བསྐང་གསོ་རྒྱུན་དུ་ཆག་མེད་འབུལ་དགོས། ཤོད་གྲོ་ལོད་མགོན་
ཁང་དུ་མགོན་པོ་བ་གཅིག སྟེང་མགོན་ཁང་ཞེས་པ་ཡོན་ཏན་མགོན་ཁང་དུ་
མགོན་ པོ་ བ་ གཅིག ཤོད་ མཛོད་ནག་ མགོན་ ཁང་ དུ་ མགོན་ པོ་ བ་ གཅིག
རྣམ་སྲས་མགོན་ཁང་དུ་མགོན་པོ་བ་གཅིག (འདིས་ལྷ་ཁང་ཁག་གི་རྒྱུན་སྤྱོད་ཀྱི་
མཆོད་མེ་ ཐམས་ ཅད་གཉེར་ཚང་ནས་བཞུ་བླུག་བྱེད་རྒྱུ་གཅིག་ལྕོགས་བྱེད་་་
དགོས་པས་ལས་ཁུངས་ཨམ་མཆོད་ཀྱང་ཟེར) བན་སྒར་སྡིངས་རྒྱལ་ཆེན་ཡུལ་
འཁོར་སྲུང་གི་དམག་བཟློག་མགོན་ཁང་དུ་མགོན་པོ་བ་གཅིག ཟབ་བདུན་
ཕུར་པ་རྡོ་རྗེ་གཞོན་ནུའི་དམག་བཟློག་མགོན་ཁང་དུ་མགོན་པོ་བ་གཅིག གྲྭ་
ཚང་གི་བསྐང་བ་ཁང་མགོན་ཁང་དུ་གྲྭ་ཚང་ནས་མགོན་པོ་བ་གཅིག ཟུར་
328



རིའི་ལྷ་མོ་ཁང་དུ་ཨ་ཕྱི་ཆོས་ཀྱི་སྒྲོལ་མར་ཟུར་རིའི་དཀོན་གཉེར་དང་མགོན་པོ་
བ་སྦྲགས་མ་གཅིག་བཅས་བཅུ་དྲུག་ཡོད་པ་རྣམས་ཕལ་ཆེར་ཕྱག་དཔེ་ཐོན་པའི་
དབུ་བསྐུལ་ཟིན་པ་དང་ཡོངས་རྫོགས་དགེ་བསྙེན་ཡན་གྱི་བསླབ་པ་གང་རུང་
ལྡན་པའི་དགེ་འདུན་གཏན་ཁྲིམས་ལྔ་ལ་གནས་པ་འམ། དགེ་ཚུལ་གྱི་སྤང་བྱ་
ཡན་ལག་བཅུ་སྤོངས་པའི་དགེ་འདུན་ཤ་སྟག་ནས་ཕེབས་དགོས་པ་ལས་སློབ་
གཉེར་བྱེད་བཞིན་པའི་གྲྭ་གསར་རིགས་མེད་ལ་ལྷ་ཁང་དང་མགོན་ཁང་ཆེ་གྲས་
ལ་ལས་ཚན་ཡོད་པ་དང་། སྐུ་མདུན་པ་ཟུར་པའི་གྲས། སྒྲུབ་གྲྭ་ཐོན་པའི་
བསྒྲུབ་བླ་སོགས་ཀྱང་ཡོད་ཅིང་། ཚང་མ་ནས་རང་རང་སོ་སོའི་བརྩིས་འཁྲིའི་
ལྷ་ཁང་དང༌། རྟེན་གསུམ་མཆོད་རྫས་རིན་ཆེན་ཐང་སྤུངས་ཀྱི་སྣོད་བཅུད་
རྣམས་ལ་རྒྱུན་དུ་མེ་རྐུན་ཆར་ཐིགས་བྱི་བ་སོགས་ཀྱིས་འགལ་རྐྱེན་ཆུད་ཟོས་མི་
འབྱུང་བའི་འོན་སེང་ལྟ་རྟོག་དོགས་ཟོན་ལྷོད་མེད་ཐོག་ཕྱག་དར་གྱི་ཕན་ཡོན་ལྔ་
ལ་ལེགས་པར་བསམས་ཏེ་གཙང་སྦྲ་གད་ཕྱིས་ སམ་བྱི་དོར་ལེགས་པར་བྱེད་་
དགོས་ཤིང༌། སོ་སོའི་རྟེན་གསུམ་དང་མཆོད་པའི་ཡོ་བྱད་རྣམས་ཀྱང་བཀོད་
ལེགས་མཚར་དུ་དངར་བས་དང་བ་འདྲེན་པར་འཇོག་རྒྱུའི་འཛིན་སྤྲད་དངོས་
གཙང་ཞུ་དགོས་པ་བཅས་རྣམ་པ་ཀུན་ ཏུ་ གཞུང་མན་ངག་སློབ་གཉེར་དང་།
ཚོགས་ཆོས་བཅས་ཀྱི་སེམས་ཚབས་ཧོལ་བཅོས་སོགས་གསེར་སྐུ་ཟངས་ལ་འགྲོ་
བའི་ཕྱི་བདར་དང༌། བླང་འཇོག་རྡབས་འཕྲུགས་ཆེ་བའི་ཕན་མེད་གནོད་
འགྱུར་རིགས་མི་འབྱུང་བར་མཆོག་གསུམ་དམ་པའི་དྲུང་གི་སྲི་ཞུ་རིམ་གྲོ་དང་
བསྟི་སྟང་པ་ཞིག་ཡིན་པར་བསམས་ཏེ་དད་གུས་ལྷོད་གསུམ་ཟབ་ནན་གྱི་སྒོ་ནས་
རྣམ་དག་ཞུ་རྒྱུ་གལ་དུ་ཆེ་ཞིང་། དེ་ལྟར་བྱས་ཚེ་བསྟན་འགྲོ་སྤྱི་དང་། ལྷག་
པར་རང་གི་འདི་ཕྱིའི་བདེ་ལེགས་ངེས་པར་འབྱུང་བར་རྩ་གསུམ་ཆོས་སྲུང་་
རྣམས་ཀྱིས་ཐུགས་རྗེ་རྗེས་འཛིན་ཡོད་པ་ནི་གསེར་གདུང་ཆེན་མོའི་ནང་གི་དུས་
མཁྱེན་འདྲ་སྐུ་ནས་སྐུ་གཉེར་ལ་གསུང་བྱོན་ཏེ་ཆོས་དྲུག་རྡོ་རྗེའི་ཚིགས་རྐང་
329



རྣམས་དངོས་སུ་གསུང་པའི་ལོ་རྒྱུས་ཡོད་ལ་ཡོད་བཞིན་པ་ལྟར་བསམ་གཞིགས་
མཛད་དེ་འདུ་ཁང་དུ་ཚོགས་ཆོག་ཡོད་པའི་སྐབས་སུ་ཞོགས་པ་གསོལ་ཇ་ཐེངས་
དང་ པོའི་ བར་ དུ་ རང་ རང་ སོ་ སོའི་ ལྷ་ ཁང་ གི་ གད་ཕྱིས་ འཛིན་ སྤྲད་ དང༌།
མར་མེ་ཡོན་ཆབ། མཆོད་གཏོར་གསེར་སྐྱེམས་སོགས་ཇི་འོས་རྣམས་བཤམས་
པ་དང་འདོན་བྱ་རྣམས་དམིགས་རིམ་ཕྱག་རྒྱ་དང་བཅས་དག་གཙང་ཐོག་ད་
དུང་གལ་ཆེར་ནན་དཔེ་ལྟར་མཇུག་ཏུ་དབྱངས་གསལ་རྟེན་སྙིང་ཡིག་བརྒྱ་་
བཅས་གང་མང་བཏོན་ནས་ཆད་ལྷག་ཁ་སྐོང་བ་ལ་ཟབ་དགོས་པ་བཅས་དུས་
ཚོད་དམིགས་བསལ་དང་། དེ་རྣམས་གྲུབ་པ་དང་སོ་སོ་རུང་ཁང་དུ་ཕེབས་ཏེ་
གསོལ་ཇ་དང་པོ་རུང་ཁང་དུ་བཞེས་རྗེས་བཞེས་ཐུག་དང་པོ་འདྲེན་པའི་སྐབས་
སུ་སྐུ་གཉེར་རྣམས་འདུ་ཁང་དུ་ཕེབས་ཏེ་གདོང་གྲལ་གྱི་གྲལ་གཞུག་ནས་སྐུ་ཕྱག་
ལེན་གསུམ་ཕུལ་ཐོག་རང་རང་གི་གྲལ་དུ་བཞུགས་ནས་བཞེས་ཐུག་མཉམ་་་
བཞེས་གནང་ཆོག་པ་བཅས་སྐུ་གཉེར་དང་མགོན་པོ་བ་ཐམས་ཅད་ནས་རང་
འཁྲིའི་སྔ་དགོང་གི་བྱེད་སྒོ་རྣམས་ཉམས་ཆག་མེད་པའི་ཐོག་ནས་ཚོགས་ལ་རྒྱུན་
དུ་ཕེབས་དགོས་པ་དང་མང་ཇ་བཞེས་ཐུག འགྱེས་ཕོགས་ཚྭ་གྲྭ་སོགས་དགེ་ ་
འདུན་སྤྱི་འགྲེ་ལྟར་བཞེས་རྒྱུ་ཡོད་ལ་ལྷ་ཁང་སོ་སོའི་སྙན་ཤལ་དང༌། ལྷུང་
གཟེད་ཀྱི་མཆོད་འབྲུ། མཎྜལ་གྱི་མཆོད་དངུལ་སོགས་རང་བདག་ཐོག་ ལྷ་
ཆེན་ ཁང་ དང་ འདུ་ ཁང་། མགོན་ ཁང་ཆེན་མོ། དུས་ མཁྱེན་ ལྷ་ ཁང་།
བན་སྒར་སྡིང་། ཕུར་པ་ལྷ་ཁང་བཅས་ཀྱི་སྐུ་གཉེར་སོ་སོར་དཀོར་འབབ་ཀྱང་
གང་ལེགས་རེ་ཡོད་ཅིང་། ལྷག་པར་བན་སྒར་སྡེང་དང་ཕུར་པ་ལྷ་ཁང་དུ་
རྒྱུན་མར་སྨུགས་ཁུ་མཆོད་མར་བཅས་ལ་དེས་གསལ་མར་ཕོགས་སོགས་་་་
ནོམས་པ་ཞུ་རྒྱུ་ཡོད། མགོན་ཁང་ཆེན་མོ་ཕུད་དཀོན་གཉེར་ཕལ་ཆེར་ལོ་
གསུམ་དུས་ཚོད་གཙང་བའམ། ཡང་ན་ལས་ཚན་གཞན་ལ་འཕོས་རིགས་
བྱུང་ན་མགོན་ཁང་ཆེན་མོའི་གསར་རྙིང་སྤྲོད་དབང་དགེ་བསྐོས་ནས་མཛད་
330



དགོས་པ་ལས་དེ་མིན་བླ་བྲང་གི་ཕྱག་མཛོད་དང༌། གཉེར་ལྡེ་གཅིག་ཕྱག་ཁང་
དྲུང་ཡིག་ བཅས་ནས་སྤྲོད་དཔང་མཛད་དེ་དཀོན་གཉེར་གསར་རྙིང་སྤྲོད་་་་
གསུམ་ཐོག་ནས་སྤྲོད་དེབ་ཆེན་མོ་གཞི་བཟུང་རྩིས་ལེན་རྩིས་སྤྲོད་ཞིབ་ཕྲ་བྱས་ཏེ་
གདུང་རྟེན་གྱི་ཕྲ་མིག་གཅིག་དང་། ལྷའི་ཕྱག་མཚན་གྱི་རྩེ་ཕྲན་གཅིག་ཙམ་རྩ་
ཆད་དང་། སྐྱོན་འཕར་བྱུང་ན་རང་བཞིན་གསར་པས་རྩིས་ལེན་མི་བྱེད་ལ།
རྙིང་པས་ངོ་ཡོད་ངོ་དང༌། ངོ་མེད་ཚབ་སྒྲིག་ཞུ་དགོས་པ་ལས་རྟེན་མཆོད་
རྫས་ནས་ཆད་ལུས་ཟོབ་འཇོག་ཁུངས་དོར་རིགས་གཏན་ནས་ཞུ་ས་མེད་པ་
བཅས་སོ། །
བཅུགཉིས། རྩེ་ཤོད་སྤྱན་གཟིགས་ཁག་དང་། འཆམ་ཆོས།
སེར་སྦྲེང་ཡོ་ཆས། གཏོར་རྒྱབ་མེ་འཕན་རུ་ཁགགི་ ་
ཡོ་ཆས་དང་བཅས་པའི་དོ་དམ་པ་རྣམས་ཀྱི་
ལས་འགན་སྐོར།
རྩེ་དགུང་གསར་དོ་དམ་པ་ཅེས་པ་དབུ་ཆུང་དགེ་གཡོག་སོགས་ལས་ཚན་
ཆུང་ཁ་ཟུར་པའི་གྲས་ནས་དོ་དམ་པ་གཉིས་ཀྱིས། དགུང་གསར་སྐབས་རྩེ་
གཟིམ་ཆུང་ཁག་གི་མཆོད་རྫས་སྤྱན་གཟིགས་གཟབ་སྒྲོན་སྤྱི་དང་། ལྷག་པར་
དགུང་གསར་ཚེས་གསུམ་ཉིན་ཚོམས་ཆེན་ཞལ་རས་ ལྷ་ཁང་དུ་སྒར་ཆེན་་་་་
བཞུགས་གྲལ་ཆེན་མོའི་ཚོམས་ཆེན་གྱི་སྤྱན་གཟིགས་རྒྱས་པ་སོགས་མཆོད་རྫས་
རྣམས་བརྒྱན་འགྲེམས་དང་། བཞུགས་གདན་གསོལ་ལྕོག་སོགས་དགུང་་་་
གསར་གྱི་ཡོ་ཆས་རྣམས་འགྲེམས་གཤོམ་དང་འདོན་འཇུག་དོ་དམ་ཞུ་དགོས་པ་
ལས་རྣམ་ཀུན་རང་རང་གི་ལས་གནས་ཇི་ཡིན་ལ་ཕེབས་དགོས། རྩེ་སྤྱན་་
གཟིགས་ དོ་ དམ་ པ་ ཞེས་ པ། རྡོ་ རྗེ་ སློབ་ དཔོན་ དང་། མཆོད་ དཔོན།
331



དབུ་ཟུར་སོགས་ལས་ཚན་ཆེ་འབྲིང་དང་ཟུར་རིའི་གཉེར་ཟུར་དང༌། ཚེམ་
བཟོ་དབུ་ཆེན་སོགས་སྐྱ་བོ་བཅས་སྐྱ་སེར་བདུན་ཙམ་ལས་གྲུབ་པའི 《གུང་་་
འགག་པ》ཟེར་བ་རྣམས་ནས་ས་ཟླའི་ཚེས་བཅུ་དང༌། ཕུར་པའི་སྒྲུབ་ཆེན་
གཉིས་དང་། རྒྱལ་དབང་སྐུ་ཕྲེང་བཅུ་བཞི་པ་དང༌། བཅོ་ལྔ་པ་ཆེན་པོའི་
དགོངས་རྫོགས་བླ་མ་མཆོད་པ་སྔ་ཕྱི་གཉིས་བཅས་སྒྲུབ་མཆོད་ཆེ་བ་ཁག་གི་འདུ་
ཁང་གི་མཆོད་རྫས་སྤྱན་གཟིགས་དང་མཐོང་འཁོར་གྱི་ཞལ་ཐང་དྲ་ཕྱེད་སོགས་
དང་རྡུལ་ཚོན་གྱི་དཀྱིལ་འཁོར་ཁག་གི་ མཆོད་པའི་ཡོ་བྱད་མཆོད་རྫས་སྤྱན་་
གཟིགས་དང་བཅས་པ་ཆ་ཚང༌། ལྷག་པར་གོང་གི་སྐུ་མཆོད་བླ་མ་མཆོད་པར་
འདུ་ ཁང་ མཐོང་ འཁོར་ དུ་ ཐུབ་ པའི་ མཛད་ པ་ སྐྱེ་ རབས་ སོ་ བཞི་ པ་ དང་།
རིགས་ལྡན་རྒྱལ་རབས། བཀའ་རྒྱུད་གསེར་རིའི་ཕྲེང་བ་སོགས་འགྲན་དོ་
བྲལ་བའི་ཞལ་ཐང་《ལོ་སྐོར་བཅུ་གཉིས»ཞེས་པ་གྲགས་ཅན་ནས་ལོ་ལྟར་རེས་
བསྐོར་ཏེ་དུམ་བུ་རེ་གཤམ་དགོས ( འདི་ཞལ་ཐང་ཆ་ཚང་རྫོགས་པ་ལ་འདུ་ཁང་
མཐོང་འཁོར་དུ་ལོ་རེ་བཞིན་རེས་ཀྱིས་བཤམས་ཀྱང་ལོ་སྐོར་བཅུ་གཉིས་བར་དུ་
ཆ་ཚང་རྫོགས་མི་ཐུབ་པའི་དོན་ཡིན)པ་སོགས་འདིའི་ཁོངས་སུ་མཆོད་རྫས་
དང༌། སྒྲུབ་ མཆོད་ ཁག་ གི་ མཆོད་ པའི་ ཡོ་ བྱད་ གསེར་ དངུལ། ལི་ མ།
ཛིཀྟིམ་སོགས་དང་། གནམ་ལྕགས་ཀྱི་ཕུར་པ་བརྒྱ་སྐོར་དང་། གནམ་་་་་
ལྕགས་ཀྱི་རྡོ་རྗེ་དང་རལ་གྲི་བརྒྱ་སྐོར་སོགས་སྲིད་ན་དཀོན་པའི་རིག་རྫས་ཀྱང་
ཧ་ཅང་མང་པོ་ཡོད་པ་བཅས་སོ། །
རྩེ་མགོན་ཁང་ཆེན་མོའི་དམ་ཅན་རྒྱབ་ལུང་ཟེར་བའི་མཛོད་ཁང་ ་
ནང་། དགུ་གཏོར་ཆེན་མོའི་སེར་སྦྲེང་རྒྱས་པའི་ཡོ་བྱད་རྣམ་བུ་སྤུ་ཕྲུགས་བྱུར་
མདོག་གི་ཟླ་གམ་བརྒྱ་སྐོར་ལ་གསེར་ག་གཡུ་ཁྲ་ཅན་གྱི་སྒྲོག་ཆབ་ཆ་ཚང་དང་།
གཞན་ཡང་དུང་རྒྱ་སྤོས་ཕོར་སོགས་སེར་སྦྲེང་གི་ཡོ་ཆས་མང་པོ་ཡོད་པའི་དོ་
དམ་པ་གསོལ་གཟིམ་ཟུར་པ་ཞིག་ནས་ཕེབས་དགོས།
332



རྩེ་མགོན་ཁང་ཆེན་མོའི་ནུབ་ཏུ་དགུ་གཏོར་འཆམ་ཆས་ཁང་གི་དོ་
དམ་ པ་ སྐྱ་ སེར་ དྲུག་ ནས། སྒར་ ཆེན་ དགུ་ གཏོར་ ཆེན་ མོའི་ འཆམ་ ཆས།
ཕོད་ ཀ ཞྭ་ ནག ཟོར་ པང་། ཞལ་ འབག ་དུང༌ རྒྱུ། ཤུ་ རྐང་།
སྤོས་ཕོར། རྩེ་ཞྭ། ཕྱག་མཚན་རལ་གྲི་བྷན་ཕུར་ལྕགས་ཀྱུ་ཞགས་པ་ཡན་
དང་མ་མགོན་མགར་གསུམ་བཞོན་པ་དང་བཅས་པའི་འཆམ་སྐུའི་སྐུ་སོབས་
རྣམས། མདོར་ན་དགུ་གཏོར་སྐུ་འཆམ་གྱི་ཡོ་ཆས་ཚ་ཚང་ལ་དོ་དམ་པ་ལས་
ཚན་ཆུང་འབྲིང་དང་ལག་རྩལ་ཅན་གྱི་ཚེམ་བཟོ་བ། འཆམ་ཆས་སྒྲོན་རྒྱུན་ཆ་
རྒྱུས་ཡོད་པའི་བན་ལོག་གཞིས་སྡོད་བུ་ཚའི་གྲས་ཀྱི་སྐྱ་བོ་བཅས་ཁུངས་མི་དྲུག་
ལས་གྲུབ་པ་བཅས་སོ། ། །
སྒར་ཆེན་དབྱར་འཆམ་ཆེན་མོའི་ཚེས་བཅུ་དང༌། ཕུར་པ་སྒྲུབ་
ཆེན་གྱི་གར་འཆམ་ཁག་གཉིས་ཀྱི་འཆམ་ཆས་དོ་དམ་པ་མི་དྲུག་འདིའི་ཁུངས་
མིར། དབུ་ ཟུར་ དབུ་ཆུང་ དགེ་ གཡོག་ ཟུར་ པ། ཟུར་ རིའི་ གཉེར་ ཟུར།
ཚེམ་བཟོ་དབུ་ཆེ་ཆུང་། བན་ལོག་གཞིས་སྡོད་བུ་ཚ་བཅས་སེར་སྐྱ་དྲུག་ལས་
གྲུབ་ཅིང་དེ་རྣམས་ཀྱིས་གུ་རུ་པདྨ་འབྱུང་གནས་ཀྱི་འཆམ་སྐུའི་སྐུ་སོབས་ཀྱིས་
གཙོས་པས་འཆམ་ཆས་ཞྭ་ནག ཕོད་ཀ ཟོར་པང་། དངུལ་གྱི་བྷན་ད་
དང་ཕུར་པ། ཞལ་འབག རིགས་ལྔ་ཐོར་ཚུགས། བ་སོའི་རུས་པའི་རྒྱུན་
དྲུག་ཆ་ཚང་སུམ་ཅུ་སོ་གཉིས། གཟི་བྱུར་གྱི་དོ་ ཤལ་ རིང་ཐུང་སུམ་ཅུ་སོ་
གཉིས། བ་སོའི་ཌ་རུ་གསེར་གྱི་སྐེད་འཆིང་བྱས་པ་ལ་ཧོར་ལིའི་དྲིལ་བུ་བཅས་
ཆ་ཚང་བཅུ་དྲུག་ (རྒྱལ་དབང་མཆོག་བྱིན་འབེབ་སྐུ་འཆམ་ལ་ཕེབས་ན་ཕྱག་
དྲིལ་གྱི་རྩེ་རྡོར་གསེར་སྦྱངས་བརྡུངས་ལས་གྲུབ་པ་སོགས་རིན་ཐང་བྲལ་བའི་ན་
བཟའ་སྐུ་རྒྱུན་ལོགས་སུ་གསོལ་གཟིམ་ནས་སྒྲོན་དགོས) དངུལ་གྱི་ཕུད་ཕོར་
དར་ལུང་བཏགས་པ་བརྒྱ་སྐོར་དང༌། དངུལ་གཞོང་གྲུ་བཞི་ནར་མོ་བརྒྱད།
དངུལ་ གྱི་བྱ་མ་བུམ་ གཉིས། གསེར་དངུལ་ བཀྲ་མའི་ སྤོས་ ཕོར་ཆ་བརྒྱད།
333



པགླིའི་བུམ་སྟན་སོགས་ཧོར་གོས་ཚོན་ཁྲའི་ཕྲག་ཁེབས་མངགས་བཏགས་མ་ཞེ་
གཅིག་བཞི་བཅུ་ཞེ་བརྒྱུད། སྤོས་ཕོར་ཁྱེར་མིའི་ལག་གཡས་སུ་གྱོན་རྒྱུའི་བྱུ་རུ་
དཀྲུགས་མའི་ལག་ཕྲེང་སྡོག་ཧྲགས་ཅན་བཅུ་དྲུག དངུལ་དུང་ཚོ་གསེར་གྱི་
ཝ་ཚིག་བྱས་པ་བཞི་སྒྲིག་གཉིས། དངུལ་གྱི་རྒྱ་གླིང་ཚ་གསེར་བྱས་པ་བཞི་སྒྲིག་
གཉིས། གསེར་སྦྱངས་བརྡུངས་ཀྱི་རྒྱ་གླིང་ནོར་སྣའི་ཕྲ་ཅན་བཞི་སྒྲིག་གཅིག
རྒྱ་རོལ་མི་འདྲ་བ་བཅུ་དྲུག་དང་། རོལ་མོ་མཁན་རྣམས་ཀྱི་གྱོན་རྒྱན་དང་ཞྭ་
མོ་གཞི་མཚུངས། གཞན་ཡང་རྨ་བྱའི་དབུ་གདུགས་བཅུ་དང་ཁྲིའུ་ཤིང་ཉི་ཤུ་
ལ་སོགས་པ་ཚེས་བཅུ་སྒྲུབ་ཆེན་གཉིས་ཀྱི་འཆམ་ཆས་དང་ཞྭ་ཆོས་སོགས་རིན་
ཐང་བྲལ་བའི་རིགས་ཤིན་ཏུ་མང་བ་རྣམས་ཀྱི་སྒྲོན་རྒྱན་འདོན་འཇུག་དང་ཤོད་
སྤྱན་གཟིགས་ཁང་འདུ་ཁང་གི་གླུ་འབུར་ནུབ་ཏུ་དབུ་ཆུང་དང་དགེ་གཡོག་ལས་
ཐོག་སོགས་ལས་ཚན་ཆུང་གྲས་ནས་དོ་དམ་པ་མི་གྲངས་བཞི་ཡོད་པ་རྣམས་ནས།
འདུ་ཁང་གི་འཕན་སྡེ་རྒྱལ་གསུམ་དང་ལོ་མཇུག་དགུ་གཏོར་གྱིས་གཙོས་པས་ལོ་
འཁོར་རྒྱུད་སྡེའི་སྒྲུབ་མཆོད་རྡུལ་ཚོན་གྱི་དཀྱིལ་འཁོར་རྒྱས་པ་བཞེངས་དགོས་
ཁག་དྲུག་དང་། གཞན་ཡང་གདིངས་དཀྱིལ་སོགས་དཀྱིལ་འཁོར་བཞི་གང་
རུང་ལ་བརྟེན་པའི་སྒྲུབ་མཆོད་ཆེ་བ་ཁག་བཅོ་ལྔའི་མཆོད་ཆ་དང་མཆོད་རྫས་
སྤྱན་གཟིགས་འདུ་ཁང་གི་ཀ་འཕན་ཕྱེ་ཕུར་རྒྱལ་མཚན་རྣམས་དང༌། མཐོང་
འཁོར་གྱི་ལྕེ་བརྩེགས་དང་དྲ་ཕྱེད། ཐང་འཁོར། ཟུར་རིའི་གསེར་གྱི་ཡོལ་
ཐང་ཞེས་པ་གྲགས་ཅན་སོགས་གོས་ཆེན་གྱི་ཡོལ་བའི་རིགས་དང་བཅས་པ་་
འདོན་འཇུག་རྒྱུན་འགྲེམ་བཀོད་ལེགས་མཚར་དུ་དངར་བ་དང་རྣམ་ཀུན་་་་
བདག་གཉེར་དོ་དམ་ཚགས་སུ་ཚུད་པ་བཅས་ཞུ་དགོས། །
བླ་བྲང་གི་གདན་ཁང་ཆེ་བའི་དོ་དམ་པ་གཟིམ་འགག་གཉིས་དང་གདན་
ཕྲུགས་ཞེས་པ་གཟིམ་གཡོག་གཉིས་བཅས་མི་བཞི་ནས། ཕོ་བྲང་གི་རྡོ་སྐས་
རིང་མོ་ཡན་གྱི་གཟིམ་ཆུང་ཁག་དང་། ལྕགས་སྐས་ཉིས་སྒྲིགས་ཡན་རྒྱལ་བའི་
334



གཟིམ་ཆུང་ཁག་ཡོངས་རྫོགས་ཀྱི་བཞུགས་ཁྲི་ཁྲི་ཆས་སྐོར་དང་། བཞུགས་
གདན་གསོལ་ལྕོག ས་གདན། ཡོལ་བའི་རིགས་ཐམས་ཅད་དང་། ལྷག་
པར་རྒྱལ་བ་སྤྱན་འདྲེན་གྱི་རྩེའི་གདན་ཁང་ཟུར་ཡོད་དང༌། བླ་བྲང་གི་གདན་
ཁང་ཆེ་མོ་བཅས་ལ་ཡོད་པའི་སྤྲོད་གསལ་བཞུགས་གདན་རྣམས་ལ་དོ་དམ་ཐོག་
རྒྱལ་དབང་ཕྱོགས་ཕེབས་དང་། རྣམ་ཀུན་བླ་དཔོན་མི་དྲག་མཐོ་རིམ་ཇི་
ཕེབས་རྣམས་ལ་གོ་བབས་ཁྲི་ཆས་དང་། བཞུགས་གདན་དང༌། ས་གདན་
ལེགས་ཞེར་གང་འོས་སྒྲོན་གཤོམ་ཞུས་ཏེ་ཁུངས་སོ་སོར་རྡུལ་དཀྲུག་བསྡུ་འཇུག་
དང་བྱི་མུག་སེལ་བ་སོགས་དོ་དམ་གཟབ་ནན་ཞུ་རྒྱུའི་ལས་འགན་ཡོད་པ་བཅས་
སོ། །གདན་ཁང་འབྲིང་ཁག་གི་དོ་དམ་བླ་བྲང་གི་སྒོ་ར་བ་དང་ཁང་གཉེར་སྐྱ་བོ་
གཉིས་ཟུང་སྦྲེལ་གྱིས་བྱས་ཏེ་ཕྱོགས་ཀྱི་མི་སྣ་འབྲིང་ཁག་རིགས་ལ་གྲ་སྒྲིག་གདན་
ཤོམ་དང་། རྡུལ་དཀྲུག་བྱི་མུག་སེལ་བ་བཅས་བསྡུ་འཇུག་དོ་དམ་ཞུ་རྒྱུ་བཅས་
སོ། ། །
གདན་ལྕོག་དཀྱུས་མའི་རིགས་དང་གུར་ཁང་ལེགས་ཞེར་གྱི་དོ་དམ་བླ་
བྲང་གི་ཁང་གཉེར་སྐྱ་བོ་གཉིས་ནས་བྱེད་དགོས་པར། དེས་ཕྱོགས་འགྲུལ་
སྟབས་ བདེ་ དང་། བླ་ བྲང་ གི་ ལས་ གྲྭ་ ཁག་ གི་ བཟོ་ རིགས་ དབུ་ ཆེ་ ཆུང་།
དཀྱུས་མ་ཡན་གྱི་སྡོད་ཁང་གོ་སྒྲིགས་དང་། གདན་ལྕོག་སོགས་ཇི་དགོས་་
སྐབས་སྦྱར་གྱི་འདོན་སྤྲོད་བསྡུ་འཇུག་ཞུ་རྒྱུ་མ་ཟད། ཕོ་བྲང་རྩེ་ཤོད་བར་
གསུམ་ལ་རྒྱུན་དུ་ལྟ་རྟོགས་ཀྱིས་ཞོལ་པའི་འུལ་མི་རྣམས་ཀྱི་འགོ་ཁྲིད་དེ་དབོ་ཁ་
ཐིགས་འཆག་དང་ཉམས་གསོ། སྐུ་དཀར་གསོལ་རྒྱུ། རྒྱུན་དུ་མཛོད་ཁང་
ཁག་གི་གཟིམ་སྒོ་དམ་བཅད་ལ་ལྟ་ཞིབ། རྒྱལ་དབང་མཆོག་སྟོན་འཁོར་ཕོ་
བྲང་ནས་སྤྲོ་ཁང་དུ་དབྱར་ཁའི་ཆིབས་བསྒྱུར་བསྐྱངས་པ་ནས་བཟུང་ཕོ་བྲང་
རྩེར་མལ་བྱ་བྱེད་རྒྱུ་སོགས་བདག་གཉེར་དོ་དམ་ཞུ་དགོས་པའི་ཁར། རྩེ་ཤོད་
བར་གསུམ་གྱི་ས་ཡོལ་གནམ་ཡོལ། གཤམ་བུ། སྒོ་ཡོལ། ཐུག་རྒྱལ་མཚན་
335



ལ་སོགས་པ་གསར་རྙིང་བརྗེ་ལེན་དང་བཅས་རྒྱུན་འགྲེམ་དང་དབུ་གུར་ལེགས་
ཞེར་ཇི་དགོས་རྣམས་འདོན་སྤྲོད་བསྡུ་འཇུག་དོ་དམ་ཞུ་རྒྱུ་བཅས་ཀྱི་ལས་འགན་
ཡོད།
བཅུགསུམ། སེར་སྦྲེང་དང་གཏོར་རྒྱག་གི་འཕྱར་དར་དང་།
མེ་མདའ་འཛམ་གྲགས་སོགས་ཀྱི་དོ་དམ་སྐོར།
ཚེས་བཅུ་སྒྲུབ་ཆེན་དགུ་གཏོར་སོགས་ཀྱི་སེར་སྦྲེང་གི་འཕྱར་དར་བརྒྱ་
སྐོར་དང་། དར་རྒྱབ་གཉེར་ལྡེ་དང༌། ཞབས་གྲས་ཁྲིམས་པ་སྒོ་ཁང་གཉིས་
དང་། དུང་སྟེགས་འཁུར་མཁན་སྐྱ་བོ་བཞི་བཅས་ཀྱི་གྱོན་པ་གོས་ཆེན་སེར་
པོའི་ལ་ཤག་དང༌། རྒྱ་ཕུབ། སོག་ཞྭ། ག་སོག་བཅས་དང་། གཏོར་
རྒྱབ་ཀྱི་མེ་མདའ་རུ་སྣེ་སྒོ་ཁང་གཉིས་ལ་དབང་མདའ་དང་བྱིངས་འཛམ་གྲགས་
རྒྱག་མཁན་ཤེ་མ་དང་བུ་ཚ་གཡས་རུ་གཡོན་རུ་དྲུག་ཅུ་སྐོར་གྱི་ཞྭ་མོ་ཝ་སྒོར་དང་།
འགོ་སྣམ་དཀར་དམར་ལྗང་གསུམ་ལ་གཟིག་ལྤགས་མཐའ་ཤན་བྱས་པའི་གྱོན་
པ་དང༌། རུ་སྣེ་གཡས་གཡོན་གྱི་འགོ་ཁྲིད་སྒོ་ར་བ་དང༌། ཁང་གཉེར་གཉིས་
ཀྱི་གྱོན་པ་གོས་བཅད་ལྡན་དཀར་པོ་དང་ཝ་སྒོར་ལེགས་པ་སོགས་གྱོན་རྒྱུན་
རྣམས་དང༌། དབང་མདའ་དང་འཛམ་གྲགས་རྣམས་ཀྱི་མེ་རྫས་དང་བཅས་
པ་ཕྱག་ཁང་ནས་འདོན་སྤྲོད་དང་། བསྡུ་འཇུག་དོ་དམ་མཛད་དགོས་ལ་སེར་
སྦྲེང་སྐབས་སུ་འཕྱར་དར་སྒྲེང་མཁན་རྣམས་ལྗིད་འགན་ཆེ་བས་འཕྱར་དར་
རེར་ གསོར་ལེན་བཅས་ མི་ གཉིས་ རེ་ དགོས་ པ་བླ་བྲང་གི་ནང་ གཟན་དང༌།
ཞོལ་ པའི་ ཨ་ ཕ་ སོགས་ སྐྱ་ བོ་ འཁྲི་ ཁུངས་ རྣམས་ ལ་ སྔ་ ཕྱི་ དལ་ བྲེལ་ དང༌།
འཕྱར་དར་རྣམས་མར་ལམ་སྒྲེངས་ཤིང་ཡར་ལམ་ཕབ་ནས་འཁུར་དུས་གཟབ་
སྒྲེངས་མང་བས་ལྟུང་རྡབས་སོགས་མི་འབྱུང་བའི་འགོ་འདོམས་དར་རྒྱབ་པ་
336



ཞེས་པར་ཕྱག་ཁང་ནས་གཉེར་ལྡེ་སྐུ་ངོ་གཅིག་སྐྱ་སེར་བབས་ཀྱི་ལས་ཞྭ་ལས་
གོས་དང་། ཞབས་གྲས་སུ་ཁྲིམས་ལྕག་ཁྱེར་བའི་སྒོ་ར་ཁང་གཉེར་གཉིས་་
བཅས་གཟབ་མཆོར་ངང་འཕྱར་དར་རུ་ཁག་གི་རུ་བསྟར་ནང་ནས་དལ་གྱིས་
སྐོར་བར་ཕེབས་ནས་གཟབ་སྒྲེངས་ལ་གཟིགས་ཞིབ་དོ་དམ་མཛད་དེ་ཕྱག་ཁང་
ཁོངས་ཀྱི་སྐྱ་བོའི་ཕྱོགས་ནས་ལེ་འཁོན་མེད་པའི་བཀོད་འདོམས་མཛད་དགོས་
པ་བཅས་གོང་གསལ་བླ་གྲྭ་ཁག་གཉིས་ཁོངས་དོ་དམ་པ་ཁག་བཅུ་ཡོད་པ་རྣམས་
ནས་བླ་བྲང་གི་གསར་རྙིང་སྤྲོད་གསུམ་གྱི་རྟགས་ཐམ་རིམ་འབྱར་གྱི་སྤྲོད་དེབ་
ཁག་སོ་སོའི་སྤྲོད་གསལ་གཞི་བཟུང་གི་ རང་རང་ རྩིས་འཁྲིའི་མཆོད་ཆ་སྤྱན་
གཟིགས་འཆམ་ཆས་དང་བཅས་པ་རྣམས་ཀུན་རྫོབ་དང་དོན་དམ་ཟུང་འཇུག་
གི་སྒོ་ནས་བསྟན་པ་དར་སྤེལ་དང་། འགྲོ་བ་ཐར་ལམ་དུ་དཀྲི་བའི་ཆོས་་་་
ལུགས་ཀྱི་མཛད་རིམ་ཁག་ལ་ཆོས་ཀྱི་གྲྭ་ཆེན་པོར་མེད་དུ་མི་རུང་བའི་རྫས་་
སྐྱབས་མགོན་ཆེན་པོ་སྐུ་ཕྲེང་རིམ་པའི་ཕྱག་རྫས་ཕལ་ཆེ་བ་སེམས་ཅན་བསོད་
ནམས་སོགས་བྱའི་ཀླད་དུ་མཆོད་པའི་རྫས་ཁོ་ནར་སྦྱར་འདེབས་མཛད་པའི་
རིན་ཐང་བརྩི་བྱའི་གནས་ལ་མི་ཤོང་བ་འདི་རྣམས་བོད་ལྗོངས་ཀྱི་ཆོས་སྡེ་རྣམས་
ཀྱིས་དོ་ཟླ་བྲལ་ཞིང་འཛམ་གླིང་ན་གྲགས་པའི་གཙིགས་ཆེན་རིན་ཐང་གཞལ་
མེད་དེ་ལྟར་ལགས་ན། སྤྱིར་བསྐལ་བཟང་རྣམ་འདྲེན་བཞི་པའི་མདོ་སྔགས་
ཀྱི་བསྟན་པ་རིན་པོ་ཆེ། སྒོས་སུ་སྒྲུབ་རྒྱུད་ཀརྨ་ཀང་ཚང་གི་བསྟན་པ་འདི་
ཉིད་དར་རྒྱས་ཡུན་གནས་འབྱུང་ཆེད། རྒྱང་རིང་གི་བསྟན་པའི་སྲིད་ཞུ་དང་།
རྩ་བའི་བླ་མའི་ཞབས་འདེགས། དད་ཅན་བསོད་ནམས་སོགས་བྱའི་ཞིང་
དམ་པར་རི་མོར་བྱེད་པར་དམིགས་ཏེ་གཉེར་བསྐོས་བདག་པོའི་ངང་ཚུལ་གྱིས་
ཕྱག་རྫས་རྣམས་ལ་བྱི་མུག་མེ་ཆུ་ཆོམ་རྐུན་སོགས་ཀྱི་གནོད་ཚེ་དང་འགལ་རྐྱེན་
རིགས་ལ་རྒྱུན་དུ་དོགས་ཟོན་འོན་སེང་དང་ལྟ་ལྟོག་གཟབ་ནན་ལྷོད་མེད་དང་
འབྲེལ་འདོན་འགྲེམ་བསྡུ་འཇུག་ཞུ་སྒོ་གང་སར་རྡབས་སྤྲུགས་ལྟེབས་ཡན་་་་་
337



སོགས་དོ་མ་གལ་སླ་བཅོས་གང་བྱུང་དུ་མ་སོང་བར་རྡུལ་སྤྲུག་དབུར་བཅག་
གཟན་ཕྱིས་ཆད་མཐུད་ཡོ་སྲང་སོགས་དང་དོད་དང་ལྡན་པའི་སྒོ་ནས་རུ་ང་ཞིབ་
ཚགས་ཀྱིས་སྐབས་འཕྲལ་བཏང་ཆོག་ཨང་སར་ལེ་ཐོགས་མེད་པ་ཞུ་རྒྱུ་བཅས་
ཕྱོགས་དུས་རྒྱལ་བ་སྲས་བཅས་དགྱེས་ཤིང་རང་རང་གི་འདི་དང་གཏན་གྱི་
འདུན་མ་ལེགས་རྩེར་སོན་པའི་ཕྱིར་དུ་ལྷག་བསམ་རྣམ་པར་དག་པ་ཞུ་རྒྱུ་བཅས་
ལགས་སོ། །
བཅུ་བཞི། མཚུར་ཕུ་ཞྭ་ནག་བླ་བྲང་ལྟེ་བའི་སྒྲིག་གཞིའི་སྐོར་ལས།
ཐོག་མར་བཀའ་རྒྱུད་ཆེ་བཞིའི་ཡ་གྱལ་ཀརྨ་བཀའ་རྒྱུད་ཀྱི་གྲུབ་མཐའ་
ཐུན་མོང་མ་ཡིན་པའི་སྲོལ་གཏོད་ནས་བསྟན་པ་དར་རྒྱས་སུ་མཛད་པོ་ཁྱབ་
བདག་རྒྱལ་དབང་ཀརྨ་པའི་ཀ་རབས་འགའ་ཞིག་གི་མཛད་རྣམ་རགས་རིམ་
དང་། དེ་འབྲེལ་བླ་བྲང་གི་ཞབས་འབྲིང་ལས་ཚན་སེར་སྐྱ་རྣམས་ཀྱི་གོ་རིམ་
དང་། སོ་སོའི་འགན་དབང་སྐོར།
༡. ཀཾ་ཚང་གི་བསྟན་པའི་བདག་པོ་རྒྱལ་དབང་ཀརྨ་པ་སྐུ་ཕྲེང་དང་པོ་
དུས་གསུམ་མཁྱེན་པ་ནས། སྐུ་ཕྲེང་བཅུ་བདུན་པ་རང་
བྱུང་ཁྱབ་བདག་ཨོ་རྒྱན་རྒྱལ་བའི་མྱུ་གུ་འགྲོ་
འདུལ་འཕྲིན་ལས་རྡོ་རྗེ་གསེར་ཁྲིར་མངའ་
གསོལ་བའི་བར་སྐུ་ཕྲེང་བཅུ་བདུན་གྱི་
མཛད་རྣམ་རགས་བསྡུས།
དེའང་འོག་མིན་སྟོད་ལུང་མཚུར་ཕུའི་གདན་ས་ཆེན་པོས་གཙོས་པས་
338



ཁམས་ཀྱི་ཀཾ་པོ་གནས་ནང་དང༌། ཀརྨ་རི་གླིང་དགོན་བཅས་དཔལ་ལྡན་དུས་
གསུམ་མཁྱེན་པའི་སྐུ་གསུང་ཐུགས་ཀྱི་གནས་མཆོག་དང༌། ཏྲེ་ཀཾ་ཁྱིམས་དང་།
གཞུའི་གྲུ་བཞི་གཉིས་ཡོན་ཏན་དང་འཕྲིན་ལས་ཀྱི་གནས་མཆོག་ལ་སོགས་པའི་
རྒྱ་ཧོར་མི་ཉག་མཚོ་སྔོན། རྨུ་མི། རྒྱལ་ཐང༌། ཚ་བ་རོང་། འབའ་ལི་
ཐང་སོགས་མདོར་ན་རྒྱལ་རོང་རྒྱལ་ཁག་བཅོ་བརྒྱད་དང༌། འཇང་ཡུལ་རྫོང་
འགོ་བཅུ་གཉིས། མདོ་ཁམས་སྒང་དྲུག དབུས་གཙང་རུ་བཞི། བྱར་
དྭགས་ཀོང་གསུམ། བྱང་རིགས་སྡེ་བཞི། མངའ་རིས་སྐོར་གསུམ། བལ་
ཡུལ། འབྲུག་པ། འབྲས་ལྗོངས་ལ་སོགས་པའི་ཡུལ་གྲུ་མཐའ་དག་ལ་དངོས་
བརྒྱུད་ཀྱི་དགོན་སྡེ་མང་པོ་ཕྱག་བཏབ་པ་ལས་ཀརྨ་བཀའ་རྒྱུད་ཀྱི་གྲུབ་མཐའ་
འཛིན་པའི་ཁོངས་གཏོགས་ཀྱི་དགོན་མ་ལག་དང་།་ ཆོས་ རྒྱུད་གཅིག་པའི་
དགོན་གནས་མཐའ་དག་གི་ཆོས་རྒྱུད་ཀྱི་ཐུན་མོང་མ་ཡིན་པའི་ཕྱག་ལེན་གང་
ཅིའི་ཆུ་འགོ་གངས་ལ་གཏུག་ས་དང་། ཀུན་གྱི་སྤྱི་ནོར་དུ་འཛིན་པའི་འདི་
ཕྱིའི་སྐྱབས་ཡུལ་དམ་པ་ནི་ཞྭ་ནག་སྤྲུལ་པའི་སྐུ་རྒྱལ་དབང་ཀརྨ་པ་ཆེན་པོ་ཁོ་ན་
ཉག་གཅིག་ལས་གཞན་དུ་མ་དམིགས་ཏེ་རྫོགས་པའི་སངས་རྒྱས་ཀརྨ་པ་ཆེན་པོ་
ནི་ངེས་པའི་དོན་དུ་རིང་མོ་ཉིད་ནས་ཟུང་འཇུག་སྐུ་བཞི་ཡེ་ཤེས་ལྔའི་བདག་
ཉིད་ཆེན་པོར་མངོན་པར་བྱང་ཆུབ་ཏུ་ཟིན་ནའང་དྲང་དོན་གདུལ་བྱའི་སྣང་
ངོར་ཞིང་ཁམས་བྱེ་བ་ཐེར་འབུམ་དུ་སྤྲུལ་པའི་བཀོད་པ་སྤྲོ་བསྡུ་འབྱམས་སུ་ཀླས་
པ་ལས་སྔོན་འདས་པའི་དུས་སུ་རྫོགས་པའི་སངས་རྒྱས་གཞན་ཕན་རྣམ་རོལ་
དང༌། མ་འོངས་པའི་སངས་རྒྱས་དྲུག་པ་སེང་གེ ད་ལྟའི་སངས་རྒྱས་ཤཱཀྱ་
ཐུབ་པ་ལ་སོགས་པའི་བསྐལ་པ་བཟང་པོའི་རྣམ་འདྲེན་རྣམས་དང་ངོ་བོ་མཐའ་
མི་དད་པ་མདོ་སྔགས་དང་བླ་མ་ཞང་གི་གཏེར་བྱུང་། པཎ་ཆེན་ཤཱཀྱ་ཤྲཱི་ལ་
སོགས་པས་ལུང་གིས་མངགས་ཤིང་རྒྱ་གར་འཕགས་པའི་ཡུལ་དུ་གྲུབ་བརྒྱའི་སྤྱི་
མེས་མདའ་བསྣུན་ཞབས་ཏེ་དཔལ་ལྡན་ས་ར་ཧ་ལ་སོགས་པ་གྲུབ་པའི་དབང་
339



ཕྱུག་མང་པོ་དང་། བོད་གངས་ཅན་གྱི་ལྗོངས་སུ་དབུ་རུར་ངན་ལམ་རྒྱལ་བ་
མཆོག་དབྱངས་ཏེ་ལོ་ཙཱ་ལ་སྔ་བ་ཨོ་རྒྱན་སངས་རྒྱས་གཉིས་པའི་རྗེ་འབངས་
དཔལ་རྟ་མཆོག་རོལ་པའི་གྲུབ་པ་ཐོབ་པའི་རིགས་འཛིན་དང་། བཀའ་་་
གདམས་སྐུ་མཆེད་ཀྱི་དགེ་བའི་བཤེས་གཉེན་ཆེན་པོ་པོ་ཏོ་བ་ཡང་ཡིན་པ་ཀློངས་
བརྡོལ་བླ་མ་རིན་པོ་ཆེས་ཉིད་ཀྱི་སྐྱེས་རྒྱུད་ལས་གྲངས་གནང་བ་དང་། གཞན་
ཡང་《མདོ་ཏིང་འཛིན་རྒྱལ་པོ»ལས་ང་འདས་ལོ་ནི་ཉིས་སྟོང་ན། ། གདོང་
དམར་ཡུལ་དུ་བསྟན་པ་འབྱུང༌། །སྤྱན་རས་གཟིགས་ཀྱི་གདུལ་བྱར་འགྱུར། །
བྱང་ཆུབ་སེམས་པ་སེང་གེའི་སྒྲ། ཀརྨ་པ་ཞེས་བྱ་བ་འབྱུང༌། ། ཏིང་འཛིན་
དབང་ཐོབ་འགྲོ་བ་འདུལ། ། མཐོང་ཐོས་དྲན་རེགས་བདེ་ལ་འགོད། ། ཞེས་
སོགས་དང་། 《མདོ་ལང་ཀར་གཤེགས་པ》ལས་རབ་བྱུང་ཆས་ལ་ཞྭ་ནག་
ཅན། ། སྟོང་གི་བསྟན་པ་མ་ནུབ་བར། །འགྲོ་བའི་དོན་ལ་རྒྱུན་ཆད་མེད། །
ཅེས་སོགས་དང་། ཡང་དེ་ལས། བྱང་ཕྱོགས་ཀྱི་རྒྱུད་དགེ་སྦྱོང་དགེ་བ་་
འཕེལ་ཞེས་བྱ་བ་དེ་ནི། མཐུ་ཆེ་བ། རྫུ་འཕྲུལ་ཆེ་བ། ཤེས་རབ་ཆེ་བ་
བརྟུལ་ཞུགས་ཆེ་བ། མང་དུ་ཐོས་པ། དེའི་མིང་ནི་དུས་གསུམ་མཁྱེན་པ་
ཞེས་བྱའོ། །ཞེས་སོགས་དང་《འཇམ་དཔལ་རྩ་བའི་རྒྱུད》ལས་མིང་ནི་ཀ་དང་
མ་ཡི་ཐོག་མཐའ་ཅན། ། བསྟན་པ་གསལ་བྱེད་སྐྱེས་བུ་འབྱུང་བར་འགྱུར། །
ཞེས་སོགས་དང་《ཨོ་རྒྱན་སངས་རྒྱས་གཉི་པའི་རྡོ ༔ རང་བཞིན་དབང་ཆེན་
ཡབ་ཡུམ་གྱི ༔ ངོ་བོ་རྣམ་པར་འཕྲུལ་པ་སྟེ ༔ འཕྲིན་ལས་སྤྱན་རས་གཟིགས་
དབང་ཉིད༔ མ་འོངས་མཐའ་མར་གྱུར་པ་ན༔ སྤྲུལ་པ་དུ་མས་འགྲོ་བ་འདྲེན་
ཞེས་སོགས་དང༌། 《ཨོ་རྒྱན་སངས་རྒྱས་གླིང་པའི་གཏེར་བྱོན》ལས་སྤྱན་
རས་གཟིགས་ཀྱི་གསུང་གི་རྣམ་འཕྲུལ་ལས༔ དགའ་ལྡན་གནས་ནས་སེམས་
ཅན་དོན་དུ་འཕོས ༔ དང་པོའི་གསང་སྤྱོད་དུས་གསུམ་མཁྱེན་ཞེས་གྲགས་
དབང་རྟགས་རིགས་ཀྱི་ཅོད་པན་ཞྭ་ནག་འཛིན ༔ སྐད་ཅིག་རེ་ལ་སེམས་ཅན་
340



དཔག་མེད་འདྲེན ༔ དེ་དག་མཐོང་ཐོས་དྲན་རེགས་འགྲོ་བ་རྣམས་ སྐྱེ་བ་འདི་
འཕོས་འཕགས་པའི་དྲུང་དུ་སྐྱེ༔ ཞེས་པ་ལ་སོགས་པའི་མདོ་སྔགས་ཀྱི་ལུང་དུ་མ་
ལས་ཤིན་ཏུ་གསལ་བར་གསུངས་པ་མ་ཟད། ཀརྨ་པ་སྐུ་ཕྲེང་རིམ་བྱོན་ནས་
ཉིད་ཀྱི་དུས་གསུམ་གྱི་སྐྱེས་རབས་དུ་མ་གསུངས་པ་ལས་ཀྱང་བདག་ཅག་གི་སྟོན་
པ་ཐུགས་རྗེ་ཅན་ལྟར་དག་དང་མ་དག་གི་སྐྱེ་བ་བརྒྱུད་མར་བཞེས་ཏེ་འགྲོ་བའི་
དོན་དཔག་ཏུ་མེད་པ་མཛད་པའི་ཚུལ་བསྐལ་པ་དགུ་ཁྲི་དགུ་སྟོང་གི་སྔོན་རོལ་
ནས་ད་ལྟའི་བར་གྲངས་བར་མཛད་པ་སོགས་ ཁམས་གསུམ་ གྱི་གདུལ་བྱའི་་
ཁམས་དབང་དང་མཚམས་པའི་གང་ལ་གང་འདུལ་གྱིས་འགྲོ་བའི་དོན་མཛད་
པ་ནི་ཆུ་སྣོད་ཀྱི་ཟླ་གཟུགས་དང་འདྲ་བའི་རྣམ་པར་ཐར་པ་བསམ་གྱིས་མི་ཁྱབ་
པ་སྟེ་དེ་ལྟ་བུའི་རྫོགས་པའི་སངས་རྒྱས་ཀརྨ་པ་ཆེན་པོ་དེ་བོད་ཡུལ་ཁ་བ་ཅན་
འདིར་གདུལ་དཀའ་འདུལ་ཕྱིར་གདོད་བཅས་མི་ཡི་ཤ་ཚུགས་སུ་སྤྲུལ་པའི་སྐུར་
བྱོན་ཏེ་ཐོག་མར་ སྐུ་བལྟམས་པའི་ཡུལ་དང༌། དུས་དང་། རིགས་དང་།
རུས་དང་། ཡབ་དང་། ཡུམ་ལ་སོགས་པ་ཇི་ལྟར་ཡིན་པའི་སྐོར་སོགས་རྒྱུ་
བོད་དེབ་ཐེར་ཆོས་འབྱུང་ ཁག་ སོ་སོར་སྤྱི་སྒྲོས་རགས་རིམ་ཙམ་པ་རེ་དང་།
ཞིབ་པ་སྐུ་ཕྲེང་རིམ་པ་སོ་སོའི་རྣམ་ཐར་ཆེ་མོ་རྣམས་ལས་རྒྱས་པར་གསལ་ཡང་།
སྐབས་འདིར་དགོས་པ་སྐབས་སུ་བརྟེན་པས་མདོ་ཙམ་རེ་བརྗོད་པར་བྱ་སྟེ།
དེའང་སྐུ་ཕྲེང་དང་པོ་ཁམས་པ་དབུ་སེའམ། དཔལ་ལྡན་དུས་གསུམ་
མཁྱེན་པ། གསང་མཚན་དྷརྨ་ཀིརྟི། ཞེས་གྲགས་པ་ནི། མདོ་ཁམས་ཤར་
ཕྱོགས་ཏྲེ་ཤོད་གངས་ཀྱི་ར་བའི་སྤོས་ཆུ་ལྷ་ལྡོང་དཀར་མོའི་ར་སྟག་ཅེས་བྱ་བར
(དེང་དུས་དཀར་མཛེས་ཡུལ་ཤིང་ལུང་རྫོང་ཁོངས་ ཏྲེ་ཤོད་གངས་ཀྱི་ར་བ)
གདུང་ལྷ་ལྡོང་། ། ཡབ་གཤིན་རྗེའི་གཤེད་ཀྱི་སྒོམ་པ་སྟེ་སྔགས་འཆང་དམ་ཚིག་
ཅན་རྡོ་རྗེ་མགོན་དང་། ཡུམ་རང་བཞིན་གྱི་རྣལ་འབྱོར་མ་ལྷ་ཐོགས་བཟའ་
སྒང་ལྕམ་མིང་འདྲེན་ཞེས་པའི་སྲས་སུ་རྔོག་ལོ་ཙཱ་བ་བློ་ལྡན་ཤེས་རབ་གཤེགས་
341



པའི་ཕྱི་ལོ། དཔལ་ཕག་གྲུ་རྡོ་རྗེ་རྒྱལ་པོ་འཁྲུངས་ལོ་དང་གཅིག་སྟེ་རབ་བྱུང་
གཉིས་པའི་ལྕགས་ཕོ་སྟག་གི་ལོ་སྤྱི་ལོ (1110) ལ་སྐུ་འཁྲུངས། མཚན་དགེ་
འཕེལ་དུ་བཏགས། གཞོན་ནུ་ནས་ཡབ་སྒོམ་པ་ལ་ལྷ་མོའི་སྲོགས་སྙིང་ཞུས་
ནས་བསྒྲུབས་པས་རང་བྱུང་རྒྱལ་མོའི་ཞལ་གཟིགས་གྲུབ་རྟགས་ཐོན། རྔོག་
ལོའི་སློབ་མ་ཏྲེ་བོ་མཆོག་གི་བླ་མ་དང་། ཆག་སེང་གེ་གྲགས་ལས་རབ་ཏུ་བྱུང་།
དེ་ནས་མཁན་པོ་མལ་འདུལ་བ་འཛིན་པ་ལས་བསྙེན་པར་རྫོགས། སྐབས་
དེའི་བཀའ་གདམས་ཀྱི་དགེ་བའི་བཤེས་གཉེན་བཟང་ལ་རགས་པ་མང་པོ་དང་།
བླ་མ་བི་རོ་བ་དང་། རས་ཆུང་པ་ལ་སོགས་པ་སྐབས་དེར་ཡོངས་སུ་གྲགས་
པའི་གྲུབ་པའི་དབང་ཕྱུག་དགུ་དང༌། རྗེ་མི་ལའི་དངོས་སློབ་རས་ཆུང་པ་
སོགས་རྣལ་འབྱོར་ཕོ་མོ་བཅས་རིས་མེད་ཀྱི་བླ་མ་མང་པོ་དང་། ཁྱད་པར་རྗེ་
དྭགས་པོ་ཁུ་དབོན་གྱི་ཞབས་ལ་གཏུགས་ཏེ་མཉམ་མེད་དྭགས་པོ་ལྷ་རྗེ་རིན་པོ་
ཆེ་རྩ་བའི་བླ་མར་རྩེ་གཅིག་ཏུ་བསྟེན་ནས་དཔལ་ན་རོ་མི་ཏྲིའི་ཕྱག་ཆེན་ཆོས་
དྲུག་ལ་སོགས་པའི་གདམས་ངག་རྣམས་དང༌། ལྷག་པར་རྗེ་སྒམ་པོ་པའི་ཁྱད་
འཕགས་ཀྱི་ཟབ་ཆོས་སྐྱེད་རིམ་ལྷན་ཅིག་སྐྱེད་མ་དང་། རྫོགས་རིམ་རླུང་
སེམས་དབྱེར་མེད། ཕྱག་ཆེན་ལྷན་ཅིག་སྐྱེད་སྦྱོར་བཀའ་ཕྱག་ཆུ་བོ་གཉིས་
འདྲེས་དང༌། གཞན་ཡང་གནས་ལུགས་དོན་གྱི་ངོ་སྤྲོད་སོགས་གཞན་ལ་མ་
གནང་བའི་གདམས་ངག་མང་པོ་བུམ་པ་གང་བྱོའི་ཚུལ་དུ་གནང་བ་བཅས་མདོ་
སྔགས་ཀྱི་གཞུང་མན་ངག་ཤིན་ཏུ་ཟབ་ཅིང་རྒྱ་ཆེ་བ་དུ་མ་གསན་བསམ་མཛད་
པས་ཆོས་ཚུལ་མཐའ་ཡས་པ་ཐུགས་སུ་ཆུད། སྒམ་པོར་ལོ་གསུམ་དུ་ཕྱག་རྡུལ་
དང་མ་བྲལ་བར་བསྒོམས་པས་རྩ་རླུང་ལ་རང་དབང་ཐོབ་པ་དང་། ཏིང་
འཛིན་གཡོ་བ་མེད་ཅིང་། ལྷན་ཅིག་སྐྱེ་མའི་ཡེ་ཤེས་ངོ་འཕྲོད་པ་སོགས་ཉམས་
རྟོགས་མཐར་སོན་སྒོམ་ཆེན་བརྒྱད་བརྒྱའི་ནང་ནས་སྒོམ་སྲན་ཆེ་བར་གྲགས།
བྲག་ལ་མི་ཐོགས་པའི་གྲུབ་པའི་རྟགས་ཐོན་པས་བླ་མ་བྲག་པ་ཟེར་བ་དང་།
342



གསང་ཕུར་གྲྭ་སྐོར་མཛད་པར་ཁམས་པ་མི་གསུམ་ཞེས་པའི་ཚད་མའི་གྲགས་པ་
ཡོངས་སུ་ཁྱབ། ཁྱོན་དབུས་སུ་བྱོན་ནས་ལོ་སུམ་ཅུ་བཞུགས་པ་ལ་ཐོས་བསམ་
ལོ་བཅུ་བདུན་དང་། བསྒོམས་སྒྲུབས་ལོ་བཅུ་གཉིས་མཛད་མཐར་བདེ་སྡུག་
མཉམ་ཉིད་དང་། འཁོར་འདས་རོ་སྙོམས་ཀྱི་གྲུབ་པ་ཐོབ་སྟེ། སྐུ་ཆབ་ཞལ་
ལུད་རྟུག་པ་དང་བཅས་པར་རིང་བསྲེལ་ཁ་དོག་སྣ་ལྔ་དབྱིབས་སྣ་ཚོགས་པ་
འཁྲུངས་ནས་དེ་དག་ནམ་མཁར་འཕར་བ་དང་། ལྡིངས་པ། ཡལ་བ་ལ་
སོགས་པ་ཕན་ཡུལ་བྱ་བཟང་བྲག་ཁོ་ནར་བཞུགས་དུས་ཕུག་པ་གང་བྱུང་བར་
བཤད་ལ། མཚུར་ཕུ་ངོས་བཟང་ཞེས་པ་རྣ་མཁར་སྟག་ལུང་དུ་ཟག་མེད་ཤེས་
བྱའི་ཕོ་བྲང་གི་གཟིམ་སྤྱོད་ལས་ཀྱང་སྐལ་ལྡན་རྣམས་ལ་རྟག་པའི་རིང་བསྲེལ་ཉེ་
རབས་བར་ བརྙེས་རྒྱུ་ཡོད་ ཅིང་། དེ་ལ་འགྲོ་ མགོན་ རས་ཆེན་ སོགས་ཀྱིས
(དུས་མཁྱེན་རྟོག་པའི་རིང་བསྲེལ་དེ། །དགོས་ལེ་རེད་དེ་སྔ་ལེ་རེད། ། ཕག་གྲུ་
རོ་ཡི་ཞབས་རྗེས་དེ། དགོས་ལེ་རེད་དེ་ཕྱི་ལེ་རེད)ཅེས་ཀྱང་གསུངས་ཤིང༌།
རྟུག་པ་ལས་ཀྱང་རིང་བསྲེལ་བྱུང་པ་ནི་རྗེ་དུས་མཁྱེན་ཙམ་ལས་ལོ་རྒྱུས་གཞན་
དུ་མ་གྲགས་ཤིང་། རྗེ་འདི་དགུང་ལོ་ལྔ་བཅུ་པ་རབ་བྱུང་གསུམ་པའི་ས་ཡོས(
1159)ལོར་རྗེ་སྒོམ་ཚུལ་སྣ་མཁར་ལྷ་ལུང་དགོན་དུ་བཞུགས་པ་ལ་ཐོན་ཕྱག་
དང་། མཚུར་ཕུར་བྲག་རྒྱབ་ཡོལ་འདྲ་བའི་པད་འདབས་འོག་ཏུ་བཞུགས་
ནས་ས་བདག་རྒན་མོ་རུ་བ་ལས་ས་སློང་དང་། གཞི་བདག་གྱང་ལྷ་བཙན་པོ་
སོགས་ལ་གཏོར་བསྔོ། ས་གཞི་བྱིན་རླབས་སོགས་གདན་སའི་རྟེན་འབྲེལ་
ཐོག་མར་མཛད་དེ། གཟིམ་སྤྱིལ་ཆུང་ངུ་ཞིག་མཛད་ནས་ཞག་ཤས་བཞུགས།
དེ་ནས་བླ་མའི་བཀའ་བཞིན་ཁམས་ཕྱོགས་སུ་བཞུད། དགུང་ལོ་ལྔ་བཅུ་རྩ་ལྔ་
པ་རབ་བྱུང་གསུམ་པའི་ཤིང་སྤྲེལ ( 1164) ལོ་ཁམས་ཀྱི་ཀཾ་པོ་གནས་ནང་དུ་
བྱོན་ཏེ་ཡུན་རིང་སྒྲུབ་པ་མཛད། དེར་ས་སྤྱོད་སྐུ་ཡི་གདན་ས་འོག་མ་ཕྱག་
བཏབ་འདུས་སྡེ་དུ་མ་བསྐྱངས། དགུང་ལོ་དྲུག་ཅུ་བ་རབ་བྱུང་གསུམ་པའི་ས་
343



གླང༌(1169) ལོ་ལི་ཐང་དུ་འདོན་སྤང་ཕུག་དགོན་པ་བཏབ། འདུས་པའི་
སྡེ་བཙུགས། དགུང་ལོ་བདུན་ཅུ་དོན་དྲུག་པ་རབ་བྱུང་གསུམ་པའི་ཤིང་སྦྲུལ་
(1185)ལོ་བར་ཁམས་གླེར་གདན་ས་བར་མ་ས་སྤྱོད་གསུང་གི་འཁོར་ལོ་ཀརྨ་
རི་གླིང་གི་གདན་ས་ཕྱག་བཏབ། དེར་བཞུགས་ཏེ་འདུས་སྡེ་སྟོང་རེ་ཙམ་་
འདུས་པ་ལ་དབང་ལུང་གདམས་ཁྲིད་མན་ངག་སོགས་ཆོས་འཁོར་རྒྱ་ཆེར་སྐོར།
དགུང་ལོ་བརྒྱད་ཅུ་པ་རབ་བྱུང་གསུམ་པ་ས་བྱ (1189) ལོ་གདན་ས་གོང་མ་ས་
སྤྱོད་ཐུགས་ཀྱི་འཁོར་ལོ་སྟོད་ལུང་མཚུར་ཕུ་དགོན་པ་དངོས་སུ་ཕྱག་བཏབ།
འཁོར་སློབ་འདུས་སྡེ་སྟོང་ཁ་གདལ་བ་བསྐྱངས་ཏེ་གྲྭ་སྒྲུབ་ཁག་གཉིས་ཀྱི་རི་ཀླུང་
ཁྱབ་པར་མཛད། གཞན་ཡང་ཡོན་ཏན་དང་འཕྲིན་ལས་ཀྱི་སྒྲུབ་པའི་གནས་
མཆོག་ ཁྱད་ པར་ འཕགས་ པ་ མང་ པོ་ ཕྱག་ བཏབ་ ནས་ གྲྭ་ སྒྲུབ་ བཙུགས།
དཔལ་ལྡན་དུས་གསུམ་མཁྱེན་པའི་ཐུན་མོངས་མ་ཡིན་པའི་གདམས་ངག་ཀྱང་
རྒྱ་གར་གྱི་གྲུབ་ཆེན་ནག་པོ་སྤྱོད་པ་དང༌། ཤིང་ལོ་པ་ཨིནྡྲ་བོ་དྷི་སོགས་གྲུབ་
ཆེན་མང་པོས་དངོས་དང་གཟིགས་སྣང་དུ་བྱུང་བའི་གདམས་ངག་མང་པོ་དང་།
ཁྱད་པར་ཨིནྡྲ་བོ་དྷི་བར་མ་ནས་དངོས་སུ་གནང་བའི་གདམས་ངག་རྣམ་བཞི་
རྒྱུད་གྲོལ་དང་། ཕག་མོ་ཞལ་བཞི་མ། རྨི་ལམ་འགྲེལ་པ་གསུམ་ལྡན། ལྷ་
འདྲེ་སྟོང་གི་སྒྲིབ་ཤིང་སོགས་སྔོན་མ་གྲགས་པའི་ཟབ་གནད་ཁྱད་པར་ཅན་སྒྲུབ་
ཐབས་དང་བཅས་པ་མང་པོ་གནང་བ་ལ་འགའ་ཞིག་ཏུ་དུས་མཁྱེན་ཉིད་ཀྱིས་
སྒྲུབ་ཐབས་ཁ་ཚར་དང་བཅས་པའང་མཛད་པ་བཅས་དཔལ་དུས་གསུམ་་་་་
མཁྱེན་པ་ལ་གཞན་ན་མ་དར་པའི་ཁྱད་འཕགས་ཀྱི་གདམས་ཟབ་མཐའ་ཡས་པ་
ཐུགས་ལ་མངའ་ཞིང་། རྗེ་འདི་ཁམས་བོད་གར་བཞུགས་སུ་སློབ་མ་མང་དུ་
འདུས་ཤིང་གྲྭ་སྒྲུབ་སྟོང་རེ་ཙམ་མ་ཆག་པར་བསྐྱངས། མདོ་རྒྱུད་ཀྱི་བཤད་
བཀའ་གདམས་ཁྲིད་མན་ངག་རྣམས་རྒྱུན་ཆགས་སུ་བསྩལ་ནས་ཐམས་ཅད་
ཡོངས་སུ་སྨིན་པར་མཛད་དེ་ཀརྨ་བཀའ་རྒྱུད་དམ། ཀརྨ་ཀམ་ཚང་ཞེས་པའི་
344



ལྟ་གྲུབ་གཙང་ཞིང་མྱུར་ལམ་ཟབ་མོའི་གྲུབ་མཐའ་ཐུན་མོངས་མ་ཡིན་པ་འདི་
དག་གི་དབུ་བརྩམས་ཤིང་སྲོལ་གཏོད་པར་མཛད། ཐུགས་སྲས་བུ་ཆེན་ཡང་
ཟད་པར་གྱི་ཏིང་འཛིན་ལ་དབང་འབྱོར་ཞིང་ལུས་མེ་ཆུ་རླུང་གསུམ་དུ་གྱུར་ནུས་
པ་འབབ་ཚ་སྟག་དིལ་དང་ལྡེ་ཆུང་སངས་རྒྱས་སོགས་རང་འདྲ་བཅུ་གསུམ་དང་།
བཀའ་བབས་ཀྱི་བུ་ལྔ། རྒྱུད་འཛིན་གྱི་བུ་བཞི། ཉེ་གནས་འོད་བཞི། བླ་
མ་བཞི། སྔ་ཚར་བུ་བཞི། ཕྱི་བུ་བཞི་ཟེར་བ་ལ་སོགས་པ་རང་ཉིད་ཁོ་ནས་
སྨིན་གྲོལ་དུ་མཛད་པ་དུ་མ་དང་། ལྷོ་པ་ལ་ཡག་པ་ཐམས་ཅད་མཁྱེན་པ་བྱང་
ཆུབ་དངོས་གྲུབ་དང་། དགས་པོ་འདུལ་འཛིན། འབྲི་གུང་འཇིག་རྟེན་
གསུམ་མགོན་དང་། སྟག་ལུང་ཐང་པ་རིན་པོ་ཆེ། རྣ་ཕུའི་གླིང་རས་པ།
ར་ལུང་གི་གཙང་པ་རྒྱ་རས། མན་ལུང་པ་དྲན་སྟོན་མཐའ་བྲལ། རི་གོང་
སངས་རྒྱས་མཉན་སྟོན། རྒྱ་བོ་བ་ལུང་། བླ་མ་ཞང་རིན་པོ་ཆེ་སོགས་ནི་ཆོས་
ཀྱིས་འབྲེལ་བའི་སྐྱེས་ཆེན་གྱིས་གཙོས་པས་བརྒྱུད་འཛིན་གྱི་བུ་སློབ་བགྲང་ལས་
འདས་པ་བསྐྱངས་ནས་བཀའ་རྒྱུད་ཀྱི་བསྟན་པ་མཁའ་ལ་ཉིན་མ་ཤར་བ་ལྟར་
མཛད། དུས་གསུམ་ཐམས་ཅད་སྒྲིབ་མེད་དུ་མཁྱེན་ཅིང་གཟིགས་ནས་གདུལ་
བྱའི་དོན་དུ་འགྱུར་བ་འགའ་འང་ ཐོགས་མེད་དུ་གསུངས་པས་མཚན་ཡང་་་་
དཔལ་ལྡན་དུས་གསུམ་མཁྱེན་པ་ཞེས་འཛམ་ གླིང་ན་ཡོངས་སུ་གྲགས་ཤིང༌།
སེམས་ཅན་གྱི་འགྲོ་དོན་སྐྱོང་བ་ལ་འཕགས་པ་སྤྱན་རས་གཟིགས་དབང་དང་
ཡོངས་སུ་ཚུལ་མཚུངས་པར་གྱུར་ཏེ་ཁ་བ་ཅན་གྱི་ལྗོངས་སུ་ཆེ་དགུ་རྣམས་ཀྱིས་
གཙོས་པས་སྐྱེ་བོ་སེར་སྐྱ་མཆོག་དམན་ཐམས་ཅད་ཀྱི་གཙུག་གི་རྒྱན་དུ་མཆོད་པ་
མ་ཟད། འཕགས་ཡུལ་གྱི་རྡོ་རྗེ་གདན་ནས་དཔལ་རྡོ་རྗེ་གདན་པས་ཀྱང་སྔོན་
འཕགས་པ་ཀླུ་སྒྲུབ་ཀྱིས་བུས་པའི་རྡོ་རྗེ་གདན་གྱི་ཚོགས་དུང་དེ་བསྐུར་ཏེ་ད་ལྟ་
སངས་རྒྱས་ཀྱི་བསྟན་པའི་དངོས་གཞི་བོད་ཡུལ་ན་གནས་པ་ཡིན། དེའི་་་
བསྟན་པའི་བདག་པོ་ས་ར་ཧ་ཆེན་པོ་ཤི་དྷརྨ་ཀིརྟི་བཞུགས་པ་ལ་ཕུལ་ཞིག་ཅེས་
345



འབུལ་དུ་བཏང་བ་སྒར་ཆེན་གྱི་གནྡྷོ་ལའི་མཆོད་ཤོམས་ནང་བཞུགས་པ་དང་།
སྐུའི་བཀོད་པས་རྫུ་འཕྲུལ་གྱི་རྡོ་རྗེ་གདན་གྱི་དུས་མཆོད་ལ་བྱོན། རྒྱལ་པོ་ཟླ་
བས་རྣམ་པར་གནོན་པས་ཧ་ཧ་སྒྲོག་པའི་དུར་ཁྲོད་དུ་གྲུབ་ཐོབ་རྣམས་ལ་གསོལ་
བ་བཏབ་པས་རྒྱ་གར་ནས་ནག་པོ་སྤྱོད་པ་དང་ཤིང་ལོ་པ་སོགས་གྲུབ་ཐོབ་བཞི།
བོད་ནས་རྗེ་དུས་གསུམ་མཁྱེན་པ་དང༌། དྷརྨ་ཤི་ལ་སྟེ་གཉིས་བཅས་དྲུག་རྫུ་
འཕྲུལ་གྱིས་བྱོན་ནས་ཚོགས་འཁོར་མཛད། དགེ་བཤེས་གཙང་སོ་པ་དཀོན་
མཆོག་སེང་གེ་ཡང་དག་པའི་ལམ་ལ་སྐུལ་ཕྱིར་རྗེ་ཉིད་དང་། རྒྱ་གར་ནས་
ནག་པོ་སྤྱོད་པ་དང་། ཤིང་ལོ་པ། ཛ་ལནྡྷ་ ར་བ། ཨིནྡྲ་བོ་དྷི་བར་མ་
བཅས་རྣལ་འབྱོར་གཞོན་ནུ་ལྔ་ལ་སྤྲུལ་ཏེ་ལ་སྟོད་དུ་གཙང་སོ་པའི་སར་བྱོན།
ཨིནྡྲ་བོ་དྷིས་རྣམ་བཞི་རྒྱུད་གྲོལ་གྱི་གདམས་ངག་ཡི་གེ་དང་བཅས་པ་དངོས་སུ་
གནང༌། ཁྱོད་དབུས་ཀྱི་མཚུར་ཕུ་དགོན་པར་དཔལ་ཆོས་ཀྱི་གྲགས་པའི་དྲུང་
དུ་སོང་ཞིག་ཅེས་པའི་ལུང་བསྟན་བསྩལ། དེ་ལྟར་མཚུར་ཕུར་དུས་མཁྱེན་
དང་མཇལ་བས་གདམས་ངག་གནང་སྟེ་གཙང་སོ་པ་ཉམས་རྟོགས་མཐར་སོན།
བླ་མས་ལུང་བསྟན་ནས་ཁོང་མི་ཉག་རྒྱལ་པོའི་དབུ་བླར་གྱུར་ཏེ་འགྲོ་དོན་ཆེ་བ་
དང་། དུས་གསུམ་མཁྱེན་པའི་བསྟན་ལ་སྲི་ཞུ་རྒྱ་ཆེར་བྱེད་ནུས་པ་བྱུང་བ་
སོགས་དེ་ལྟ་བུའི་རྟོགས་ནུས་དང་ཐུགས་རྗེ་བྱིན་རླབས་སྔོན་མཁྱེན་རྫུ་འཕྲུལ་
བསམ་གྱིས་མི་ཁྱབ་པའི་འཕྲིན་ལས་རྣམ་པ་བཞིའི་སྒོ་ནས་གདུལ་བྱ་མཐའ་ཡས་
པ་སྨིན་གྲོལ་གྱི་ལམ་བཟང་པོར་འགོད་པར་མཛད་པ་སོགས་སྙན་པའི་གྲགས་པ་
ཡོངས་སུ་ཁྱབ་པ་ལས་དགུང་ན་ཤིན་ཏུ་མཐོ་ཞིང་དོན་གཉིས་ཀྱི་མཛད་པ་མཐར་
ཕྱིན་ཏེ་དགུང་ལོ་བརྒྱད་ཅུ་རྩ་བཞི་པ། རབ་བྱུང་གསུམ་པའི་ཆུ་གླང་་་་་་
(1193)ལོ་གམ་གྱི་སློབ་མ་རྣམས་ལ་མ་འོངས་པར་སྤྲུལ་སྐུ་འབྱོན་རྒྱུ་སོགས་
འདའ་ཁའི་ཞལ་ཆེམས་དང་རྗེས་སུ་གདམས་པ་མང་པོ་གནང་སྟེ། ངོ་མཚར་
གྱི་བལྟས་དུ་མ་དང་བཅས་མཚུར་ཕུའི་དགོན་ཕུག་རང་དུ་དག་པའི་ཞིང་དུ་
346



གཤེགས་སོ། །དེ་ལྟར་རྗེ་འདིའི་ཐུགས་སྲས་བུ་ཆེན་རྣམས་འདུས་ཏེ་དགེ་བཤེས་
ཤེས་རིན་དང༌། གཙང་སོ་པ་དཀོན་མཆོག་སེང་གེ སྒང་ལོ་ཙཱ་བ་བཅས་
ཀྱིས་གཙོ་བོ་མཛད་ནས་སྐུ་སྤུར་ཞུགས་ལ་སྦྱངས་ཤིང་གདུང་རྟེན་དང་འདྲ་སྐུ་
སོགས་རྟེན་གསུམ་མང་པོ་བཞེངས་པ་བཅས་ཐུགས་ཀྱི་དགོངས་པ་ཡོངས་སུ་
རྫོགས་པར་བསྒྲུབས་པ་དང་གདན་ས་ལྷོ་ལ་ཡག་པ་བྱང་ཆུབ་དངོས་གྲུབ་དང་།
སྟོད་ལུང་གྲམས་པ་བ། གྱུར་པ་གངས་ལ་སོགས་ནས་རིམ་པར་སྐྱོངས་ པ་་
བཅས་ཞིབ་པ་རྗེ་འདིའི་རྣམ་ཐར་ཅུང་རྒྱས་ཙམ་ཞིག་འོག་གི་ཞར་བྱུང་དུ་བཀོད་
པ་ལས་གསལ་བ་འདིར་རགས་རིམ་ཙམ་ལས་ཟློས་སྤྲོས་ཀྱི་ཤོག་གྲོན་མ་བྱས་
སོ། །
གཉིས་པ། སྐུ་ཕྲེང་གཉིས་པ་ཀརྨ་པཀྴི་ནི། རྗེ་དུས་གསུམ་མཁྱེན་པ་
ཞིང་དུ་གཤེགས་ཁར་སླར་བོད་དུ་ཡང་སྲིད་འབྱོན་རྒྱུའི་ཞལ་ཆེ མས་ལུང་
བསྟན་རྣམ་གྲངས་གསུམ་དུ་གསལ་བར་གསུངས་ པའི་དོན་དང་མཐུན་པར་
མདོ་ཁམས་འབྲི་ཀླུང་དམ་པ་ཆོས་ཀྱིས་ཕྱུག་པའི་ཡུལ་སྨེ་མདོར། གདོང་བྱི་ལི་
ཞེས་བཙད་པོའི་བུའི་རིགས་ཏེ (ཆབ་མདོ་འཇོ་མདའ་ཞན་ཁོངས་བྱི་ལིའི་ཚན་
ཏོར)ཞེས་བྱ་བར་ཆོས་རྒྱལ་སཏྟཱ་མཇིང་ཡོན་གྱི་གདུང་རབས་བཅུ་གསུམ་པ་
གྲུབ་ཐོབ་ཆེན་པོ་ནམ་མཁའི་ལྷ་གཟུངས་ཀྱི་རྒྱུད་པ་ཡབ་རྒྱལ་ཁྲུབང་མཚུར་ཚ་
དང་། ཡུམ་སེང་བཟའ་མང་སྐྱིད་ཀྱི་སྲས་སུ་རབ་བྱུང་གསུམ་པའི་ཤིང་བྱི
(1204) ལོ་སྐུ་འཁྲུངས( བོད་དུ་སངས་རྒྱས་སྤྲུལ་པའི་སྐུ་ཡང་སྲིད་དུ་བྱོན་
པའི་ཐོག་མ་འདི་ཡིན)ལོ་འདིར་ཁ་ཆེ་པཎ་ཆེན་བོད་དུ་ཕེབས་ནས་མཚན་ཆོས་
འཛིན་ཞེས་གསོལ། དགུང་ལོ་དྲུག་ནས་ཡི་གེ་མཁྱེན། དགུང་ལོ་དགུ་ནས་
གསུང་ རབ་ ཐམས་ ཅད་ཚར་རེ་གཟིགས་ པ་ཙམ་གྱིས་ཚེགས་མེད་དུ་མཁྱེན།
ཏིང་ངེ་འཛིན་ཁྱད་པར་ཅན་རང་ཤར་དུ་འཁྲུངས། དེ་ནས་དབུས་སུ་འབྱོན་
བཞེད་པའི་ལམ་དུ་སྐུ་གོང་མ་དུས་མཁྱེན་གྱི་དོན་རྒྱུད་ཀྱི་སློབ་མ་རིན་པོ་ཆེ་ཁྲ་
347



ཤོད་སྤོང་བྲག་པ་དང་མཇལ། སྐབས་དེར་ངོ་མཚར་གྱི་ལྟས་དུ་མ་བྱུང་བར་
སྤོམ་བྲག་པས་དུས་གསུམ་མཁྱེན་པའི་སྤྲུལ་པར་མཁྱེན་ནས་གདམས་ངག་་་་་
མཐའ་དག་བསྟན། བྱིན་གྱིས་བརླབས་པས་ཉམས་རྟོགས་ཁྱད་པར་ཅན་་་
འཁྲུངས། ཆོས་སྐྱོང་གི་སྒྲུབ་ལུང་ཞུས་པ་ཙམ་གྱིས་ཞལ་གཟིགས། དེ་ཕྱིན་
ཡི་དམ་ཞལ་གཟིགས་ཚུལ་ཡང་ངོ་མཚར་བའི་རྣམ་ཐར་ཤིན་ཏུ་མང་། ཆོས་
སྐྱོང་གིས་ས་ལ་རི་མོ་བྱས་ནས་སྒྲུང་རིར་དགོན་པ་ཐོག་མར་བཏབ། གསང་བ་
ཡེ་ཤེས་ཀྱི་མཁའ་འགྲོ་མས་མ་ཎིའི་དབྱངས་བྱེར་ལུགས་སུ་བསླབས། དེ་ནས་
ཀ ༔་ཐོག་པ་བྱམས་པ་འབུམ་དང༌། སྤྱན་སྔ་མང་ཕུ་པ་ལས་སོ་ཐར་གྱི་སྡོམ་པ་
མནོས་པར་མཚན་ཆོས་ཀྱི་བླ་མ་ཞེས་གསོལ། དེ་ནས་རིན་པོ་ཆེ་ཀ ་ཐོགས་
པ་བྱམས་པ་འབུམ་གྱིས་མཁན་པོ་དང་། རིན་པོ་ཆེ་སྤོང་བྲག་པས་སློབ་དཔོན་
མཛད་ནས་བསྙེན་པར་རྫོགས། གཏུམ་མོ་རྒྱུ་ལུས་འོད་གསལ་ཕྱག་ཆེན་་་་་
དབྱེར་མེད་པ་རླུང་སེམས་གནད་ཀྱི་འཁོར་ལོ་རྒྱུན་ཆད་མེད་པར་བསྐོར་བས་
བདེ་དྲོད་ཀྱིས་གངས་རི་བཞུ་ནུས་པ་བྱུང༌། བརྒྱུད་པ་འདིའི་གདམས་ངག་ལ་
ཁྱོད་ལྟ་བུའི་བརྩོན་འགྲུས་དགོས་པ་ཡིན་གསུངས་ནས་བླ་མ་མཉེས། བྲག་གོ་
ཚང་ཅན་དུ་གཅིག་པུར་བསྒོམས་པས་ཐུགས་རྗེ་ཆེན་པོ་བཅུ་གཅིག་ཞལ་འོད་
ཟེར་ཕྱོགས་བཅུར་འཕྲོ་བའི་སྣ་ལས་ནམ་མཁའི་ཁམས་ཐམས་ཅད་དུ་ཡིག་དྲུག་
འུར་དིར་དུ་གྲགས་པའི་ནང་ནས(སྤྱན་རས་གཟིགས་དབང་ཐུགས་རྗེ་ཡི། །
འཕྲིན་ལས་འོད་ཟེར་ཕྱོགས་བཅུར་རྒྱས)ཞེས་གྲགས་པ་དང༌། ད་ཕྱིན་ཡིག་
དྲུག་གི་འཕྲིན་ལས་དཔག་མེད་འབྱུང༌། ཕྱོགས་རིས་མེད་པར་སྟོན་ཅིག་ཅེས་
བྱུང་བས། དེ་ནས་བཟུང་རྗེ་འདིའི་སྒྲུབ་ཐབས་ཀྱི་མཇུག་ཏུ་དབང་མ་ཐོབ་པ་
དང༌། སློབ་དཔོན་གྱི་ཆོས་མ་རྫོགས་པར་ཉམས་སུ་ལེན་པ་རྣམས་ཀྱང་འཕྲིན་
ལས་ཐུགས་རྗེ་ཆེན་པོ་དང་མཉམ་པར་གྱུར་ཅིག་ཅེས་འབྲི་བར་མཛད། རྡོ་རྗེ་
རྣལ་འབྱོར་མ་རིགས་ལྔས( རྗེ་བཙུན་རྡོ་རྗེ་རྣལ་འབྱོར་མ། རྒྱུད་རྣམས་ཀུན་
348



༧.
གྱི་རྩ་བ་ཡིན)ཞེས་གསུངས་ནས་རྒྱུད་སྡེ་སྟོང་དང་བདུན་བརྒྱའི་སྒོ་གཅིག་ཅར་
དུ་ཕྱེས། རྗེ་བཙུན་མ་གཙོ་འཁོར་བཅུ་གསུམ་ཞལ་གཟིགས། བླ་མས་ཀྱང་
བསྒྲུབ་པའི་གདམས་ངག་གི་ཆེ་བ་ཐོན། བཀའ་རྒྱུད་ཀྱི་དགོངས་པ་རྫོགས་པ་
ཁྱོད་ལ་འབྱུང་། ཞེས་གསུངས་ཆོས་སྐྱོང་གི་ཞལ་གྱི་དཀྱིར་འཁོར་གནམ་ས་
ཁྱབ་ པ་དང་སྤྱན་ ཉི་ ཟླ་ ཤར་བ་ཙམ་ ཞིག་ ཉིན་ གཅིག་ ཏུ་ཧུང་ སྒྲ་ སྒྲོག་ཅིང་།
སྣང་སྲིད་ཟིལ་གྱིས་ནོན་པའི་འཕྲིན་ལས་འབྱུང་གསུངས། གཏུམ་མོའི་དྲོད་
ཀྱིས་ དགུན་ སྒང་ ཆེན་ ཡང་ རྗེ་ གར་ བཞུགས་ ཀྱི་ལུང་ པ་ ཆབ་ རོམ་ མི་ཆགས།
ཕུག་གི་བྲག་རྡོ་བཞུར། རྡོ་གཅལ་གྱི་རྡོ་དཀར་ནག་ཐམས་ཅད་ལུགས་བླུགས་
པ་ལྟར་འདྲེས་པ་སྒྲུབ་རྡོར་གྲགས་ཤིང་ད་ལྟ་ཡང་མཇལ་དུ་ཡོད། ཁ་ཆེ་གོས་
དམར་གྱི་སྡེ་ལས་རྫུ་འཕྲུལ་གྱིས་འདུལ་ཚད་མངོན་སུམ་དུ་གསན་ཏེ (འདུལ་བ་
རྒྱ་མཚོ་མཐའ་ཡས)ལ་ སོགས་གསུང་རྩོམ་གནང་བའང་བཀའ་འབུམ་་་་་་
བཞུགས་ཤིང་། ཤར་ཕྱོགས་སྤུངས་རིར་ལོ་བཅུ་གཅིག་ཏུ་ཏིང་ངེ་འཛིན་ལ་
བཞུགས། བོན་པོ་སྡུག་པ་ཅན་ནས་མཐུ་བྱུང་བར་རྫུ་འཕྲུལ་གྱིས་ཕུག་པ་རྡོ་
བཀག་མཛད་ནས་བོན་པོ་རྣམས་གསོན་སྐམས་ཀྱིས་ཤི། ས་གཡོ་རི་འགུལ་
ཐོག་གིས་ཆར་ལྟར་འབབ་པའི་ཆོ་འཕྲུལ་རྣམས་ཟིལ་གྱིས་མནན། ཕྱག་རྒྱ་
ཆེན་པོའི་སྲོག་མཐུ། ཚོགས་གཉིས་རྫོགས་པའི་ནོར་སྒྲུབ། བྱང་ཆུབ་སེམས་
ཀྱི་དབང་བསྡུས། གཅིག་ཤེས་ཀུན་གྲོལ་གྱི་མཁྱེན་པ་ཡོངས་སུ་རྫོགས་པའི་
གནད་བཞི་ཆོས་ཉིད་ཀྱི་འཁོར་ལོ་སྐོར། གྲྭ་པ་ལྔ་བརྒྱ་ཙམ་ལ་རྒྱག་རྩོལ་མེད་
དུ་བཀྱེ་ནས་གདམས་པ་མང་པོ་གནང་སྟེ་རྩེ་གཅིག་ཏུ་སྒོམ་དུ་བཅུག ལྷ་སྲིན་
སྡེ་བརྒྱད་བྲན་དུ་བཀོལ། མ་མགོན་ལྕམ་བྲལ་ཕོ་ཉར་བཀྱེ་སྟེ་རྒྱ་དང་འཇང་
ཡན་ལ་ལམ་རྒྱ་དང་འཕྲིན་ལས་བཞི་དངོས་སུ་མཛད། སྒོ་རིག་ཏུ་སྨྱོ་བ་བཏུལ་
ཏེ་གཏོར་མ་ཆེན་པོ་མི་བཞིས་མི་ཐེག་པ་ཕྱག་གཅིག་གིས་འཕངས། གནས་
ནང་དུ་སྐམ་པོ་རྡོ་རྗེ་དཔལ་རྩེགས་ཀྱིས་བསྐུལ་བ་ལྟར་འདས་པའི་སངས་རྒྱས་
349



མར་མེ་མཛད་ཀྱི་སྐུ་ཚལ་གུང་ཐང་གི་བྱམས་ཆེན་ལས་འཕགས་ པ་བཞེངས།
དེ་ནས་གདན་ས་ཀརྨར་བྱོན་ཆོས་འཁོར་དང་། འགྲོ་དོན་རྒྱ་ཆེན་པོ་མཛད།
ཐུགས་རྗེ་ཆེན་པོས་འདིར་རྒྱལ་བ་བྱམས་པའི་སྐུ་ཞིག་བཞེངས་དང་འཕྲིན་ལས་
འབྱུང་གསུངས་པ་ལྟར་དེ་ལྟར་མ་འོངས་པའི་སངས་རྒྱས་བྱམས་པའི་སྐུ་གོང་
དང་མཚུངས་པ་བཞེངས། དེར་དཔལ་ལྡན་ལྷ་མོ་འཁོར་འབུམ་ སྡེ་བཅས་
བྱོན་ནས་དུས་གསུམ་མཁྱེན་པའི་གདན་ས་འཇིགས་ལ་ཁད། དབུས་སུ་མྱུར་
བར་འབྱོན་ཞེས་ཡང་ཡང་བྱུང་བས་དབུས་སུ་བྱོན་ནས་མ་མགོན་གྱིས་བསུ་བ་
བྱུང༌། (སྣ་མཁར) ཅ་རུ། མཚུར་ཕུར་བླ་མ་ཡི་དམ་མཁའ་འགྲོ་ཆོས་སྐྱོང་
རྣམས་ཞལ་གཟིགས་ཚུལ་བྲིས་ཀྱིས་མི་ལང༌། གཙང་ཕྱོགས་སུ་འགྲོ་དོན་ལ་
བྱོན་དུས་གཟིགས་སྣང་མཐའ་ཡས། དེའི་ཚེ་མཚུར་ཕུའི་དགོན་པ་གླིང་དང་
བེ་རིས་ཉམས་པར་བྱས་ནས་ཡོད་པའི་ཚེ་ཕེབས། དུས་དེར་དཔལ་ལྡན་ལྷ་
མོའི་ཕོ་བྲང་ཡང་བྱང་ཤར་ནས་གནས་འདིར་སྤོས་པ་གཟིགས། འུར་སྒྲ་རྣ་
བས་མི་བཟོད་པ་དང་ས་གཡོས་སོགས་ཞག་དུ་མར་བྱུང་། མཚུར་ཕུར་ལོ་དྲུག་
བཞུགས་ཏེ་གདན་ས་ཞིག་གསོ་དར་རྒྱས་སུ་མཛད། གནམ་མཚོ་ཕྱུག་མོས་
གསེར་གྱི་བུམ་པ་ཕུལ་ཏེ་ཞབས་ལ་བཏུད། ལྷ་མོས་ཀམ་ཚང་གི་ཆོས་རྒྱུད་
འཛིན་པ་ཅིག་ཡིན་ཕྱིན་སྒྲུབ་ཐབས་མི་ཤེས་ཀྱང་སྡོང་གྲོགས་ཐམས་ཅད་བགྱིས་
པར་སྲོག་སྙིང་ཕུལ། བཙན་བྲག་ཏུ་རྒྱ་གར་གྱི་མཁའ་འགྲོ་མང་པོ་བྱུང་སྟེ་དོ་
ནུབ་གནས་མང་པོར་ཚོགས་ཀྱི་འཁོར་ལོ་ཡོད་དེ་ཚོགས་ཀྱི་གཙོ་བོར་འབྱོན་པར་
ཞུ་ཟེར་བར། ཀརྟི་ཀ་དང༌། ཨོ་རྒྱན། ཧ་ཧ་སྒྲོགས་པ་དང་དཔལ་གྱི་རི་
སོགས་གནས་མང་པོར་དུས་གཅིག་ཏུ་སྐུའི་བཀོད་པས་གྲུབ་ཐོབ་མང་པོ་དང་
ལྷན་དུ་ཚོགས་འཁོར་མཛད། བརྟན་མ་བཅུ་གཉིས་དང་། ཧ་བོ་གངས་
བཟང་། གཉན་ཆེན་ཐང་ལྷ་སོགས་སྲིད་པའི་ལྷ་འདྲེ་ཐམས་ཅད་ཀྱིས་ཀྱང་
གུས་པས་སྲོག་སྙིང་ཕུལ། གཉན་ཆེན་མཁའ་ནག་གིས་དབུས་གཙང་གི་མི་
350



ནོར་ས་གཞི་དང་བཅས་པ་ཁྱེད་ལ་འབུལ་ཞེས་གུས་པས་འདུད། གཙང་་་
འགྲམ་དུ་ཀླུ་ཐམས་ཅད་ཀྱིས་སྦྲུལ་མགོ་ཟིངས་ངེར་ཕྱག་བྱས། གཟང་ཁྲི་ཟམ་
ཁར་ཉེ་འདོན་ཆེན་མོ་མཛད་པའི་སྲོལ་ཕྱིས་ཀྱང་ཡོད། གཡོར་པོ་བྱང་ཐང་
ནས་གྲུ་པས་གྲུ་མ་བཏང་བས་མཁའ་འགྲོས་འཇའ་ཚོན་གྱི་ཀློངས་སུ་བར་ནམ་
ནས་གདན་དྲངས། དེ་ནས་རབ་བྱུང་བཞི་པའི་ཆུ་བྱི (1252)ལོར་ཆེན་པོ་
ཧོར་དུ་ཡོན་ཤན་ཙུང་མོང་གོལ་ཧན་གྱིས་སྲིད་དབང་བཟུང་རྗེས་མཚུར་ཕུར་
རྣམ་ཐོས་སྲས་མདུང་དམར་ཅན་འབྲུག་ལ་བཞོན་པ་འཁོར་གནོད་སྦྱིན་བྱེ་བ་
འབུམ་སྡེ་རྟ་ལྗང་ལ་བཞོན་པ་རྣམས་ཀྱིས་ཕྱག་བཙལ་ཏེ་ངའི་ཕོ་བྲང་དུ་འབྱོཁྲེ་
པར་ཞུ་ཞེས་སོགས་གསོལ་བ་བཏབ། དེ་དག་ཧོར་གྱི་ཡུལ་དུ་ཕེབས་དགོས་
པའི་བརྡ་དུ་གཟིགས། དེ་ནས་རིང་པོར་མ་ལོན་པར་ཧོར་གྱི་རྒྱལ་བུ་གཽ་པེ་ལ་
སེ་ཆེན་ཧན་གྱིས་མཐའ་འཁོབ་ཀྱི་ཡུལ་དུ་ཆོས་ཀྱི་སྒྲོན་མེ་སྤོར་བ་ལ་ཅིས་ཀྱང་
འབྱོན་པར་ཞུ་ཞེས་པའི་ལུང་བཅས་གསེར་ཡིག་པ་མངགས་ནས་གདན་འདྲེན་
དུ་བྱུང་བ་ན། སྔགས་བདག་གིས་ཀྱང་དེར་འཕྲིན་ལས་འབྱུང་བས་འབྱོན་
པར་ཞུ་ཞེས་ཡང་ཡང་བསྐུལ་བ་ལྟར་ཆོས་རྗེ་ཀརྨ་པ་དགུང་ལོ་ལྔ་བཅུ་ང་གཉིས་
པ་རབ་བྱུང་བཞི་པའི་ཤིང་ཡོས ( 1255)ལོར་ཆེན་པོ་ཧོར་གྱི་ཡུལ་དུ་ཕྱག་
བཏེགས། སྐབས་དེར་རྒྱལ་བུ་གོ་པེ་ལ་སྐུ་ངོ་མ་འཇང་ཡུལ་དུ་དམག་ཆེན་
འདེགས་པའི་ཚུལ་གྱིས་འབྱོན་པ་དང་རོང་ཡུལ་གསེར་སྟོད་བྱ་བར་རིན་པོ་ཆེ་
དང་མཇལ་འཕྲད་མཛད། ཁོང་ལ་སེམས་བསྐྱེད་གནང་བས་ཐུགས་ཉམས་
བཟང་པོ་འཁྲུངས། སླར་ཁོང་གི་ཕོ་བྲང་འུ་ཏོར་བྱོན་ནས་རྒྱལ་བློན་འཁོར་
བཅས་ཀྱིས་སྙེད་བཀུར་གཟབ་ཅིང་རྒྱས་པ་ཞུས། དེར་ཡོད་ཀྱི་མུ་སྟེགས་པ་
དང་། ཟིན་ཤིང་ལ་སོགས་པའི་རྟོག་གེ་བའི་སློབ་དཔོན་རྣམས་བྱིན་རླབས་རྫུ་
འཕྲུལ་གྱིས་བཏུལ་ཞིང་ཕམས་པར་མཛད། ཐམས་ཅད་ལ་སྐུ་བཞིའི་ངོ་སྤྲོད་
དང་དབང་ལུང་ཁྲིད་བཀའ་རྒྱ་ཆེར་བསྩལ་ཏེ་ཆོས་ལ་བཀོད། ཀི་ཆུར་འཇམ་
351



དཔལ་སེར་པོ་ཕྱག་སྟོང་སྤྱན་སྟོང་ཞལ་གཟིགས་པ་སྐུ་སྐྱེ་ཕྱི་མ་གཉིས་ཀྱི་འཕྲིན་
ལས་ཀྱི་བརྡར་དགོངས། གོ་པེ་ལས་ཡོན་མཆོད་འཕྲོད་པས་རྟག་ཏུ་འུ་ཏོར་
བཞུགས་པར་གསོལ་བ་བཏབ་ཀྱང་ཆོས་རྗེ་རིན་པོ་ཆེས་འབྱུང་འགྱུར་གྱི་བདེ་
དོགས་ཐམས་ཅད་མངོན་པར་མཁྱེན་ཅིང་། ཐུགས་རྗེ་ཆེན་པོས་ཀྱང་( འདི་
ན་ཡུན་རིང་མ་འདུག་ཅིག ། ཆགས་སྡང་མང་པོ་འབྱུང་བར་འགྱུར)ཞེས་
སོགས་ལུང་བསྟན་པ་ལྟར་ཞལ་གྱིས་མ་བཞེས་པར་སྔོན་ཀརྨ་པ་ལྷ་ལེགས་པར་
བཀུར་བའི་རྒྱལ་པོར་གྱུར་བ་ཚུན་གྱི་འཁོར་སློབ་དང་ཡོན་བདག་མང་པོ་ཡུལ་
དེར་སྐྱེ་བ་བླང་པའི་དོན་དུ་མི་ཉག་ཏུ་བྱོན་པས་རྒྱལ་བུ་ཐུགས་ཅུང་མ་རངས།
རྣམ་སྲས་དང་ཆོས་སྐྱོང་ལྷ་མགོན་གྱིས་བསྐུལ་ཏེ་མི་ཉག་གྷར་ཞག་བརྒྱ་དང་
གཅིག་ལ་འཛམ་གླིང་ན་ཁྱད་དུ་འཕགས་པའི་འཕྲུལ་སྣང་སྤྲུལ་པའི་གཙུག་ལག་
ཁང་ཆེན་པོ་བཞེངས། ལྷ་ཁང་གསུམ་སྟོང་ཙམ་ཞིགས་ གསོ་དང་གསར་་་་་
བསྐྲུན་མཛད། དེ་ནས་མེ་འབྲུག་ཟླ་2ཚེས་1(1256) ལོ་ཧོར་རྒྱལ་པོ་མོང་
གོལ་ཧན་ནས་གྲུབ་ཐོབ་རིན་པོ་ཆེ་གདན་ཞུའི་གསེར་ཡིག་པ་མང་པོ་འབྱོར།
དེར་ཕྱག་བཏེགས་པས་ཧོར་མི་ཉག་གི་མཚམས་སུ་གདུག་བྱེད་སྦྲང་བུ་ཉི་མ་
འགྲིབ་པའི་འཇིགས་པ་བྱུང་བ་རྡོ་རྗེ་སྲིན་བུའི་ལྟ་ སྟངས་གིས་ཞི་བར་མཛད།
ས་རྡོ་བྱེ་མ་རྣམས་ལ་བྱིན་བརླབས་བཞུགས་པས་ཕྱིས་ཀྱང་སྦྲང་བུའི་འཇིགས་པ་
བྱུང་ན་ཡུལ་དེའི་བྱེ་མ་གཏོར་བས་ཐུབ་པ་སོགས་ཐུན་མོངས་གི་གྲུབ་རྟགས་དང་
པོ་མང་དུ་བསྟན་པ་མ་ཟད། སྐབས་དེར་གསེར་ཡིག་པ་རྣམས་ཀྱིས་དངོས་སུ་
མཐོང་ཞིང་ངོ་མཚར་བའི་གྲུབ་རྟགས་ཀྱང་མང་པོ་བཞེས་པར་མཛད། དེ་
ནས་ཧོར་གྱི་རྒྱལ་སར་ཆིབས་བཏེགས་པའི་ལམ་དུ་ལི་ཆུ་དང་ཀམ་ཆུའི་མཁར་
དང་ས་ཆར་ལྷ་སྲིན་སྡུག་པ་ཅན་གྱིས་ཆོ་འཕྲུལ་བྱུང་བ་རྣམས་བཏུལ་ནས་ས་ཡི་
ལྷ་མོ་བརྟན་མས་གསེར་གྱི་གཏེར་བུམ་དང་ནོར་བུ་རིན་པོ་ཆེ་ཕུལ། འོང་གེ་
བྱ་བའི་ཧོར་གྱི་རྒྱལ་སར་ཕེབས་དུས་སྔོན་གླང་པོ་ཆེའི་གཟུགས་ཀྱིས་མུ་སྟེགས་ཀྱི་
352



རྒྱལ་པོ་ཆེན་པོ་བརྫིས་ནས་བཏུལ། རྒྱལ་པོ་དེ་ཕྱིས་ཁམས་ཀྱི་ཀམ་པོ་རྫ་ལར་
བོན་པོ་འབྱོར་ལྡན་ཞིག་ལ་སྐྱེས་ཏེ་རྗེ་དུས་མཁྱེན་ལ་ཞབས་ཏོག་ ཐམས་ ཅད་
བསྒྲུབས། ཅི་ཡོད་ཆོས་ཕྱོགས་སུ་བཏང་བའི་སྦྱིན་བདག་དགོན་པ་བ་དེ་་
བསོད་ནམས་ཀྱི་མཐུ་ལས་ད་ལྟ་ཡུལ་དེར་རྒྱལ་པོ་མོང་གོལ་ཧན་དང་དཔོན་མོ་
ཨེ་ཇིག་མ་དང་། རྒྱལ་བུ་ཨ་རི་བོ་ག་སོགས་བློན་པོ་དང་བཅས་པར་སྐྱེ་ནས་རྒྱ་
མི་ཉག་ཧོར་བོད་ཐམས་ཅད་ཀྱི་རྒྱལ་པོར་གྱུར་པས་དེ་འདུལ་བའི་དུས་ལ་བབས།
ད་ལྟ་རྗེས་སུ་མ་བཟུང་ན་སྔོན་མུ་སྟེགས་ཅན་གྱི་བག་ཆགས་ཀྱིས། ཨེར་ཀ་
འུན་གྱི་ཆོས་ལུགས་ལ་ཞུགས་ནས་རྒྱལ་པོ་འདིའི་ཁྱབ་ཁོངས་ཤིན་ཏུ་རྒྱ་ཆེ་བས་
རྒྱལ་ཁམས་ཐམས་ཅད་མུ་སྟེགས་ཅན་དུ་འགྲོ་བ་ཡིན། དུས་གསུམ་མཁྱེན་པ་
འདའ་ཁའི་ཞལ་ཆེམས་སུ་གདུལ་བྱ་གཅིག་གི་དོན་དུ་འབྱུང་། ཞེས་པའང་
འདི་ཡིན་ཏེ། འཇིག་རྟེན་ན་སྟོབས་ལྡན་གྱི་སྐྱེ་བོ་གཅིག་བཏུལ་ན་སྐྱེ་བོ་དཔག་
ཏུ་མེད་པ་འདུལ་བར་འགྱུར། ཞེས་གསུངས་ཏེ་རབ་བྱུང་བཞི་པའི་མེ་འབྲུག
(1256) ལོ་འོང་གེ་བྱ་བའི་ཧོར་གྱི་རྒྱལ་སའི་ཕོ་བྲང་ཆེན་པོ་ཟིར་ར་འུ་རྡོར་
བྱོན་ནས་ཧོར་གྱི་རྒྱལ་རྒྱུད་ཐམས་ཅད་ཚོགས་པའི་སར་རྒྱལ་པོ་མོང་གོལ་ཧན་
དང་མཆོད་ཡོན་མཇལ་འཕྲད་མཛད། རྒྱལ་པོ་ལ་བར་ཆད་ཆེན་པོ་འདུག་
པས་ཁྱེད་ཀྱི་བར་ཆད་ལས་སྨོན་དབང་གིས་ངས་མིན་པ་སུས་ཀྱང་ཟློག་པར་མི་
ནུས། བར་ཆད་ཟློག་པའི་ཕྱིར་གནམ་ཕྱོགས་མེད་དུ་མཆོད། བང་མཛོད་
དང་ཡོ་བྱད་ཐམས་ཅད་ཀུན་ལ་བཀྱེ། བཙོན་ཐམས་ཅད་ཐོང་ལ་ཧོར་གྱི་མི་
ཡུར་ཆེན་པོ་ཆོད། ཅེས་པའི་བཀའ་བསྒོས་པ་ལ་རྒྱལ་པོ་ཆེན་པོས་ཇི་བཞིན་དུ་
རྒྱལ་ཁམས་སུ་ལུང་བསྒྲགས་ཏེ་ཕྱག་ལེན་དུ་བཏབ། རྒྱལ་པོ་དེ་སོག་པོ་ཨེ་རྒ་
འུན་གྱི་ལྟ་གྲུབ་འཛིན་པ་ལས་ལྡོག་སྟེ་ནང་པ་སངས་རྒྱས་པར་བསྒྱུར། རྒྱལ་པོ་
ལ་ཞག་དུ་མར་གསང་སྔགས་ཀྱི་དབང་བསྐུར་ཞིང་སྐུ་བཞིའི་ངོ་སྤྲོད་ཀྱིས་བྱིན་
གྱིས་བརླབས་པའི་ཚེ་རྒྱལ་པོ་དཔོན་མོ་འཁོར་བཅས་སེམས་གཟུང་འཛིན་ལས་
353



གྲོལ། ཆོས་ཉིད་ཟབ་མོའི་དོན་རྟོགས། མཛོད་དང་བང་བ་ ཐམས་ ཅད་
ཕྱོགས་མེད་ཀྱི་གནམ་མཆོད་པ་དང་འབངས་ཉམས་ཐག་རྣམས་ལ་བཀྱེ་ཚེ་ནམ་
མཁའ་ལས ( གཏོང་བ་ཆེ་དང་བློ་ཆེ་བ) ཞེས་པ་སོགས་ཀྱི་སྒྲ་ཆེན་པོ་བསྒྲགས་པ་
ཀུན་གྱིས་ཐོས། ནག་ཆེན་བཙོན་ཁང་སྤྲུག་ཐེངས་གསུམ་དུ་ཞུས་པས་གནང་།
ཧོར་གྱི་མི་ཡུར་ཞེས་པ་མི་ལོ་གྲངས་ཡར་བཅད་མར་བཅད་བྱས་ཏེ་ཁྱུ་འདེད་
ཀྱིས་སྲོག་གཅོད་པའི་ལུགས་དེ་མཚམས་བཅད། རྒྱལ་འབངས་ཐམས་ཅད་ཟླ་
བ་འབྱུང་ངོ་ཅོག་གི་དུས་བཟང་བཞི་ལ། སུ་ལའང་ཙ་ར་མི་བྱེད་ཅིང་། སྲོག་
མི་གཅོད། ཤ་མི་ཟ་བའི་ཁྲིམས་བཅས། གནམ་མཆོད་པ་ཀུན་ལ་གནོད་
འཚེ་མེད་ཅིང་རང་རང་གི་ཆོས་ལུགས་སྐྱོང་དུ་བཅུག་ཅེས་པ་ལ་སོགས་པའི་བརྗེ་
རྣམས་ལ་མི་འཚེ་བའི་ལུང་བསྩལ། མེ་འབྲུག (1256) ལོ་དེ་གར་མིང་ཡོངས་
སུ་གྲགས་པའི་ཀརྨ་པ་ཆེན་པོ་ཧོར་གྱི་རྒྱལ་པོ་ཡོན་ཤན་ཙུང་མོང་གོལ་ཧན་གྱི་སྤྱི་
གཙུག་གི་རྒྱན་དུ་མཆོད་ནས་དབུ་བླར་བཀུར (ཏི་ཤྲཱི）གསེར་གྱི་ཐམ་ག་ཆེན་པོ་
འཇའ་ཟུག་མ་དང་དངུལ་བྲི་ཆེན་སྟོང་གིས་མགོ་བྱས་ཡོན་རྒྱལ་རབས་ཀྱི་ཁྱད་
ནོར་དཔག་ཏུ་མེད་པ་འབུལ་བར་ཕུལ། རིན་པོ་ཆེའི་མཆན་གྱི་བླ་མཆོད་ཀུན་
ལའང་གྱ་ནོམས་པ་བཀྱེ། ཀརྨ་པ་ཉིད་ཡོན་བདག་དགོན་པ་པ་སྐྱེ་བ་གསུམ་
ནས་ལམ་རྣལ་མ་ལ་འགོད་པའི་ཕྱིར་དུ་འབྱོན་པ་ཡིན་ཀྱང་ཞར་དུ་སྐད་རིགས་
ཐ་དད་པའི་རྒྱལ་ཁམས་མང་པོར་ཕན་ཐོགས་པའི་འགྲོ་དོན་རྒྱ་ཆེན་པོ་བྱུང་
གསུངས། རྒྱལ་པོ་ནས་ཡོ་བྱད་བཏང་སྟེ་ག་ར་གུ་རུམ་དུ་གཙུག་ལག་ཁང་ཆེན་
པོ་འཛམ་གླིང་ན་ཟླ་བྲལ་བ་ཞིག་ཀྱང་བཞེངས། དེ་བཞིན་དུ་ཧོར་མི་ཉག་ཡུ་
གུར་ཐམས་ཅད་དུ་དགོན་གནས་ལྷ་ཁང་རྙིང་གསོ་གསར་འདེབས་བསམ་གྱིས་
མི་ཁྱབ་པའི་ལུང་དང་ཡོ་བྱད་བཀྱེ་བར་མཛད། དེའི་དུས་སུ་གྲུབ་ཐོབ་རིན་པོ་
ཆེས་གྲུབ་རྟགས་དང་རྫུ་འཕྲུལ་ཡ་མ་ཟུང་བསམ་གྱིས་མི་ཁྱབ་པ་བསྟན་པ་ལ་
རྒྱལ་འབངས་ཐམས་ཅད་དད་པ་རང་དབང་མེད་པར་ཐོབ། མུ་སྟེགས་པ་
354



དང་མུན་པ་ཅན་གྱི་སེམས་ཅན་མང་པོ་ཡང་དག་གི་ལམ་དུ་བཀོད། དེ་ནས་
རྒྱལ་པོ་ཆེན་པོས་ཐམས་ཅད་ཁྱེད་ཤེས་སུ་ཆུག བེན་དེ་ཐམས་ཅད་ཀྱི་ཁྲིམས་
ཀྱང་ ལེགས་ པར་ གྱིས་ གསུངས་ པ་་ལ་ སོགས་ པའི་ ལུང་ ཆེན་ པོ་ གནང་ ཡང་།
གྲུབ་ཐོབ་ཆེན་པོས་འཇིག་རྟེན་གྱི་ལུང་རྣམས་མ་བཞེས། ཀརྨ་པ་རིན་པོ་ཆེ་
ནས་སྔར་ཡང་ཆོས་ཀྱི་གནད་བཞི་དང་ལྡན་པའི་དམ་པའི་ཆོས་བཤད་སྒྲུབ་ཁོ་
ནའི་སྒོ་ནས་སངས་རྒྱས་ཀྱི་བསྟན་པ་འཛིན་ཅིང་འཕེལ་ཞིང་རྒྱས་པར་མཛད་པ་
དང་། སེམས་ཅན་ཐམས་ཅད་ལ་འདི་དང་གཏན་དུ་དགེ་བའི་འགྲོ་དོན་རྒྱ་
གང་ཆེ་བྱེད་པ་ལས། གོ་འཕངས་དང་སྙན་གྲགས་ཀྱི་ཆེད་དུ་གཞན་སུ་མཐོ་ལ་
མགོ་བཅོལ་ཏེ་འཇིག་རྟེན་ཁེ་གྲགས་ལ་བརྣབ་པའི་དུག་ལྔའི་དྲན་འཕྲུལ་གྱིས་
བསྟན་བསེར་འཕུང་སྦྱོར་གྱི་ལས་རྨི་ལམ་དུའང་མཛད་མ་མྱོང་ལ་དེའི་ཕྱིར་གྲུབ་
ཐོབ་རིན་པོ་ཆེའི་ཕྱག་དམ་ཡང་རིན་པོ་ཆེ་ལ་རྒྱལ་བ་རིགས་ལྔའི་ཕྱག་མཚན་
བཀོད་པ་རྡོ་རྗེ་འཆང་ཆེན་པོའི་བཀའ་རྟགས་ཀྱི་ཕྱག་རྒྱ་མ་གཏོགས་ཧོར་གྱི་
མཚན་ཡིག་ཅན་གྱི་ ཐམ་ག་མི་མཛད་པ་ཡིན་ནོ། ། དེ་ནས་པཀི་ཧོར་ཡུལ་དུ་
ཕེབས་ནས་ལོ་ལྔ་པ་ས་ལུག(1259)ལོར་རྒྱལ་པོ་མོང་གོལ་ཧན་སྨན་ཙེའི་ཡུལ་
དུ་སྐུ་གཤེགས། རྒྱལ་པོའི་སྲས་བློན་རྣམས་ཀྱིས་ཇིང་གིར་གྱི་སྲས་བདུན་པ་ཨ་
རི་སྦོ་ག་རྒྱལ་སར་བཏོན། རྒྱལ་བུ་གོ་དན་སོགས་མི་ཉག་ན་ཡོད་པ་རྣམས་
ཀྱིས་རབ་བྱུང་བཞི་པའི་ལྕགས་སྤྲེལ(1260) ལོ་ཇིང་གིར་གྱི་སྲས་བཞི་པ་གོ་བེ་
ལ་སེ་ཆེན་ཧན་རྒྱལ་སར་བཏོན་པ་བཅས་སྐབས་དེར་མོས་པ་ཐ་དད་པའི་རྒྱལ་
པོ་གཉིས་སུ་ཆད། ལོ་འདི་ནས་གྲུབ་ཐོབ་རིན་པོ་ཆེ་ནས་ཀྱང་གྲུབ་རྟགས་བར་
མ་དབུ་ཚུགས། ས་ཚལ་གྱི་སློབ་མ་རྒ་རས་བྱ་བས་གཉིས་འཛིན་གྱིས་མཐུ་བྱས་
ཏེ་རྒྱལ་པོ་ཨ་རི་སྦོ་ག་བཀྲོངས། དེ་ནས་ཟུང་རྒྱལ་པོ་གཅིག་བུ་སེ་ཆེན་ཧན་ཁོ་
ན་ལ་ངེས་པ་ཡིན། སྐབས་དེར་གླེང་ཕྱོགས་མང་པོས་རྒྱལ་ཁམས་རྣམས་ཆེར་
འཁྲུགས། རིན་པོ་ཆེ་སོག་ཡུལ་དུ་བཞུགས་པ་ལ་ནུབ་གཅིག་མནལ་ལམ་དུ་
355



ཤཱཀྱ་ཐུབ་པ་སྐུ་ཚད་གཞུ་འདོམ་བཅུ་གསུམ་ཙམ་ཡོད་པ་ཞིག་བྱོན་ནས་ཁྱོད་ཀྱིས་
བོད་དུ་སྐུ་འདི་ཙམ་ཞིག་བཞེངས་ཤིག བར་ཆད་ཐམས་ཅད་ཞི་ཞིང་རྒྱལ་
ཁམས་རྣམས་བདེ་བར་འགྱུར་རོ། །ཞེས་ལུང་བསྟན་བྱུང་བས་ཉེ་གནས་འདན་
སྒོམ་པ་ཅན་ལ་གསེར་དྲེལ་རྒྱབ་བདུན་ལ་སོགས་པའི་ཡོ་བྱད་རྣམས་བསྐུར་ཏེ་སྐུ་
རྒྱུ་རམ་པ་ཟངས་ལུང་ནས་ཐོན། བཟོ་བོ་ཕན་ཡུལ་དུ་པགླི་བྱ་བ་ཡོད་པས་དེ་
འབོད་ལ་སྐུ་ལེགས་པར་བཞེངས་ཤིག་ཅེས་བཀས་མངགས་ཏེ་རྫོང་བར་མཛད།
འདན་སྒོམ་གྱིས་སྐུ་རྒྱུ་དང་བཟོ་བོ་ཇི་ལྟ་གསུངས་པ་བཞིན་བྱུང་ནས་ཡོ་བྱད་
ཐམས་ཅད་ནམ་མཁའ་མཛོད་ལ་དབང་འབྱོར་ཏེ་མཚུར་ཕུའི་གདན་སར་ད་
ལྟའི་སངས་རྒྱས་ཤཱཀྱ་ཐུབ་པ་སྐུ་རྒྱུ་ཟངས་རག་ལ་རིན་པོ་ཆེ་དུ་མ་བསྲེས་ནས་
ལུགས་སུ་བླུགས་པ་ལས་ལྷ་ཆེན་པོ་སྐུ་ཚད་གཞུ་འདོམ་བཅུ་གསུམ་བྱས་པ་དང་།
སྐུ་ རྒྱུ་ ལྷག་ མ་ ལས་ སེམས་ པ་ བྱམས་ འཇམ་ དབྱངས། རྒྱལ་ བ་ རིགས་ ལྔ།
སྤྱན་ རས་ གཟིགས་ རྒྱལ་ བ་ རྒྱ་ མཚོ་ བཅས་ ལྷ་ ཆེན་ གཙོ་ འཁོར་ དགུ་ དང་།
གཙང་ཁང་མདོ་ཁྱམས་དང་བཅས་པ་ལ་དབུ་རྩེར་སྔོན་རྒྱ་གར་གྱི་གཙུག་ལག་
ཁང་ཆེན་པོ་ཞིག་ཧོར་དམག་གིས་གཏོར་བའི་གསེར་ཟངས་རྒྱ་ཕིབས་ཀྱི་བྱ་་
འདབ་རྣམས་ག་ཆུར་ཕྱིས་སུས་ཀྱང་རེགས་མི་ནུས་པར་ལུས་པ་རྣམས་ལྟས་ངན་
གཡང་འགུག་གིས་རྗེ་པཀྱིས་ཀླུ་རྒྱལ་ལ་བཀའ་བསྒོས་ཏེ་ཆུ་ཐོག་ནས་མཚུར་ཕུར་
དྲངས་བར་གྲགས་པའི་བྱ་འདབས་ཀྱི་རྒྱ་ཕིབས་དང༌། མཚུར་ཕུ་བྱ་ཁུང་ནས་
གཏེར་ལས་བཞེས་པའི་གསེར་བྱ་ཆེ་བ་ཆ། གྷ ཎྜི་ར་ནོར་བུ་ཆུ་ཤེལ་གྱི་ཏོག་
བཅས་ཁྱད་པར་འཕགས་པ་ལེགས་པར་གྲུབ་པ་ལ ( པཀྵིའི་ལི་མ་ལྷ་ཆེན་འཛམ་
གླིང་དཔལ་འབར）ཞེས་ཞུ་བ་དང་གསེར་ཟངས་ཀྱི་རྒྱ་ཕིབས་གྱོ་མོ་རྣམས་ཆུ་
དྲེག་གིས་མདོག་ནག་པོར་གྱུར་ནས་ཡོད་པ་ལ(མཚུར་ཕུའི་རྒྱ་ཕིབས་ནག་པོ)
ཞེས་པ་ཡོངས་གྲགས་བཅས་འཛམ་གླིང་ན་ཆེ་བའི་ལི་མའི་སྐུ་འདི་དག་བཞེངས།
དེ་ནས་གྲུབ་ཐོབ་ཆེན་པོས་རྒྱ་ཧོར་དུ་ཆོས་ཀྱིས་གདུལ་བྱ་འདུལ་བའི་འཕྲིན་ལས་
356



རྣམ་པ་བཞི་ཁོ་ནས་འགྲོ་དོན་སྙན་གྲགས་ནམ་མཁའི་མཐར་ཁྱབ་པ་ལྟར་བྱུང་བ་
ལས་གཞན་སྲིད་ཀྱི་བྱ་བ་ཡེ་མི་མཛད་ཀྱང་། ཐོག་མར་ཆོས་རྗེ་ཀརྨ་པའི་སྙན་
པ་གསན་ནས་ཧོར་ཡུལ་དུ་གདན་འདྲེན་ཞུ་མཁན་ཧོར་གྱི་རྒྱལ་བུ་གོ་བེ་ལ་ཡིན་
ཀྱང་། ཁོང་གི་ཐུགས་རེ་ལྟར་ཕོ་བྲང་འུ་ཏོར་ཆོས་རྗེ་ཡུན་རིང་མ་བཞུགས་
པར་བྱང་ཕྱོགས་ཧོར་གྱི་རྒྱལ་ས་འོང་གེར་བྱོན་ཏེ་རྒྱལ་པོ་མོང་གོལ་ཧན་གྱི་ཕོ་
བྲང་དུ་དབུ་བླ་མཛད་ནས་བཞུགས་པ་ལ་ཕུགས་མ་རངས་པའི་ཁར། འབྲི་
གུང་ཁྲི་དཔོན་རྡོ་རྗེ་དཔལ་གྱིས་ཨ་རི་སྦོ་ག་ལ་བརྟེན་ཏེ་ས་སྐྱ་དང་ཟློད་པའི་དོན་
དུ་རྒྱལ་པོ་མོང་གོལ་ཧན་ལ་ཞུ་གཏུགས་བྱས། གོ་བེ་ལ་ལ་གདོང་བཤེར་དང་
ངོ་མཆིལ་བཏབ་པས་རྐྱེན་བྱས། གོ་བེ་ལས་རྒྱལ་པོ་མོང་གོལ་ཧན་ཁུ་དབོན་ལ་
ཡང་ཞེ་ནས་མི་དགའ་བར་ཡོད་པ་དང༌། གྲུབ་ཐོབ་ཆེན་པོས་རྒྱུན་དུ་སུ་ཞིག་
ལའང་མི་ཆོས་ཀྱི་ངོ་དགའ་མི་མཛད་པས་གོ་བེ་ལ་ཞེས་ཐད་ཀར་མིང་འབོད་
མཛད་པ་ཐུགས་ལ་བཞག་ཀྱང་ཟེར། དབང་གྲལ་ནས་ ཕགས་ཀྱིས་ཕྱིར་་་་་
ཕྱུངས་བ་ལ་ཞལ་བསྐྱེངས་ཀྱང་ཟེར། གཙོ་ཆེར་སྐྱེ་བོ་མང་པོའི་ཕྲ་མ་ལ་བརྟེན་
ཏེ་རབ་བྱུང་བཞི་པའི་ལྕགས་སྤྲེལ (1260) ལོར་རྒྱས་པོ་གོ་བེ་ལ་སེ་ཆེན་ཧན་
རྒྱལ་པོའི་ཁྲི་ལ་འཁོད་ནས། ལྕགས་བྱ (1261) ལོར་གྲུབ་ཐོབ་ཆེན་པོ་ལ་
འབྱོན་དགོས་པའི་ལུང་བཅས་ཕོ་ཉ་མངགས་ཏེ་གཤེད་མ་ལ་གཏད་པས་གྲུབ་
ཐོབ་ཆེན་པོས་གྲུབ་རྟགས་བར་པ་བསྟན་ཏེ་གཤེད་མ་ཁ་ཅིག་ཁྲག་བསྐྱུགས་ཏེ་ཤི།
མཚོན་ཆ་རྣམས་དུམ་བུར་འཐོར་པས་རྒྱལ་པོ་གོ་བེ་ལ་ཁྲོས་ཏེ་གཤེད་མ་རྣམས་
བསད། གྲུབ་ཐོབ་ཆེན་པོ་མེ་ལ་བསྲེགས་པ་དང་ཆུ་ལ་བསྐྱུར་བ། མཚོན་
དང་དུག་ལ་སོགས་པས་སྐུ་ལ་དྲག་པོའི་ཁྲིམས་ཆད་ཅི་རིགས་པར་སྤྱད་ཀྱང་རིན་
པོ་ཆེ་སྐུ་ཟིལ་ཇེ་རྒྱས་ཀྱིས་སྐུ་ལ་ཉམ་ང་གང་ཡང་མ་བྱུང་། སྐབས་འདིར་གྲུབ་
ཐོབ་རིན་པོ་ཆེའི་ཞལ་ཚོམ་ལ་ཐག་པ་བཏགས་ཏེ་དཔྱང་ཐག་བཏང་བས་ང་ཀརྨ་
པཀིའི་ཨོག་ཚོམ་ཆོད། ཁྱོད་རྒྱ་ནག་རྒྱལ་པོའི་རྒྱལ་རྒྱུད་ཆོད་གསུང་པས་ཞལ་
357



ཚོམ་ཆད། དེའི་བདེན་ཚིག་གིས་རྒྱའི་རྒྱལ་རྒྱུད་ཀྱང་ཆད་པ་སོགས་ལོ་རྒྱུས་དུ་
མ་ཞིག་ངག་རྒྱུན་དུ་གླེང་སྲོལ་ཡོད་ཅིང༌། སྐབས་དེར་གྲུབ་ཆེན་ཀརྨ་པཀྵི་ལ་
ཞལ་ཚོམ་ཡོད་པ་དང༌། ཕྱིས་ཀརྨ་པ་སྐུ་ཕྲེང་རིམ་བྱོན་ལ་ཞལ་ཚོམ་མེད་པ་ནི་
རྒྱུ་མཚན་དེ་ལྟར་ཡིན་པར་གྲགས་ཤིང༌། ཀརྨ་པཀྵི་ལ་ནི་ཞལ་ཚོམ་དྲང་པོ་
ཞིག་ ཡོད་ པ་ ལས་ ཞལ་ རྒྱ་ མེད། ཞལ་ ཚོམ་ ཡོད་དགོས་ པའི་ རྒྱུ་ཚན་ ཡང་།
སྔོན་རྒྱ་གར་གྱི་རྣལ་འབྱོར་པ་བུདྡྷ་བོ་དྷི་ཞེས་བྱ་བ་གྲུབ་རྟགས་མང་པོ་སྟོན་པ།
མུ་སྟེགས་པ་མང་པོ་བཏུལ། འགྲོ་བ་རྣམས་སྐྱེ་བ་མེད་པའི་དོན་ལ་བསྐོད་པ་
དེའི་སྐྱེ་བ་ཡིན་པའི་རྟགས་ཡིན། ཞེས་གྲུབ་ཐོབ་ཆེན་པོ་ཉིད་ཀྱི་ཞལ་གྱིས་
མཆེས་པ་ཡིན། དེ་ནས་མཐར་རྒྱ་མཚོའི་ཕ་རོལ་གྱི་རྒྱུའི་ཡུལ་མཐའ་འཁོབ་བྱེ་
མའི་གླིང་ཞིག་ ཏུ་ལོ་གསུམ་སྤྲུགས་པ་ན་ཡུལ་དེར་བདུད་རྩིའི་ཆར་ཡང་ཡང་
བབས། ཤིང་ཏོག་དང་ལོ་ཏོག་འབྲས་བུ་ཕུན་སུམ་ཚོགས་པ་དུ་མ་སྐྱེས་ཏེ་ལྷའི་
ཡུལ་ལྟ་བུར་གྱུར་བ་སོགས་མཐའ་འཁོབ་དགོན་དུང་གི་འགྲོ་བ་རྣམས་བདེ་སྐྱིད་
དཔག་ཏུ་མེད་པའི་དཔལ་ལ་བཀོད། དེ་ནས་པགིའི་གྲུབ་རྟགས་ཐ་མ་འགོ་
བཙུགས་ཏེ་སྐབས་དེར་རྒྱལ་པོ་འཁོར་བཅས་ལ་ཆོས་སྐྱོང་གི་བརྩུབ་འགྱུར་ཆོ་
འཕྲུལ་དུ་མའི་མཐོང་སྣང་མི་བཟོད་པ་ཅི་རིགས་པ་དང་། རྒྱལ་ཁམས་རྣམས་
སུ་ རྩ་འཐེན་ ཐོག་སེར། ཤ་འོད་རླུང་འཚུབ། ས་གས་རི་ཉིལ། ནད་་་་
ཡམས་ལ་སོགས་པ་མི་ཤིས་པའི་མཚན་ངན་བློ་ཡུལ་ལས་འདས་པ་དྲག་ཏུ་བརྡོལ།
གྲུབ་ཐོབ་རིན་པོ་ཆེར་སངས་རྒྱས་བྱང་སེམས་མཁའ་འགྲོ་ཆོས་སྐྱོང་མང་པོ་ནས་
ཞལ་གཟིགས་ར་ཟླ་དང༌། ལུང་བསྟན་བསམ་གྱིས་མི་ཁྱབ་པ་བྱུང་། གྲུབ་
ཐོབ་རིན་པོ་ཆེར་འོ་རྒྱལ་བྱུང་བའི་དུས་སུ་འབྲི་གུང་ནས་གཅུང་རིན་པོ་ཆེ་དང་།
སྟག་ལུང་ནས་སངས་རྒྱས་ཡར་བྱོན་སོགས་བཀའ་རྒྱུད་བླ་མ་གྲུབ་ཐོབ་མང་པོ་
ཡང་ནམ་མཁའ་ལས་གསལ་འདེབས་ཞུ་བར་བྱོན་པ་སོགས་འབྲི་གུང་སེར་ཕྲེང་
ལས་ཀྱང་གསལ་ཞིང་། སྐབས་དེར་འཕགས་པ་འཇམ་དཔལ་ཡང་ཡང་ཞལ་
358



གཟིགས་པ་ལ་འཇམ་དཔལ་དང་ཞུས་ལེན་ཉེར་ལྔ་པ་སོགས་ཐུགས་རྩོམ་མང་པོ་
ཡང་མཛད། དེ་ལྟར་གྲུབ་ཐོབ་ཆེན་པོས་རྒྱ་ཧོར་གྱི་ཡུལ་དུ་གྲུབ་རྟགས་ཆེན་པོ་
ཐོག་མཐའ་བར་གསུམ་གྱིས་ གཙོས་ གྲུབ་ པའི་རྟགས་བསམ་གྱིས་མི་ཁྱབ་པ་་་
གདུལ་བྱ་སྐལ་བ་ལྡན་མིན་ཐམས་ཅད་ཀྱི་མཐོང་ཆོས་སུ་བསྟན་པ་ལ《ས་སྐྱའི་
གདུང་རབས་ངོ་མཚར་ཕྲེང་བ》ལས་ཀྱང༌། སྐྱེས་མཆོག་ཀརྨ་པཀྵིས་གྲུབ་
རྟགས་བསམ་གྱིས་མི་ཁྱབ་པ་བསྟན་པའི་དུས་སུ། རང་རེའི་བླ་མ་འཕགས་པ་
དེ་བཞིན་གཤེགས་པ་སྣང་བ་མཐའ་ཡས་གཉིས་སྣང་མི་ཡི་གཟུགས་སུ་བྱོན་པ་ལ་
རྫུ་འཕྲུལ་ཆེ་ཆུང་གི་དབྱེ་བ་མེད་ནའང་འཕྲལ་སྣང་གི་རྫུ་འཕྲུལ་རྟོགས་ལྡན་རྒྱ་
བོ་འདི་རང་མཐོ་བ་འདུག་ཅེས་སེ་ཆེན་རྒྱལ་པོའི་ཞལ་ནས་བཙུན་མོ་བློན་པོ་
སོགས་ཀྱི་འཁོར་གྱི་ནང་དུ་གསུངས་པའི་རྐྱེན་བྱས་བཙུན་མོ་ཆ་བུ་མས་བླ་མ་
འཕགས་པ་རིན་པོ་ཆེའི་སྤྱན་སྔར་བྱོན་ཏེ་ལོ་རྒྱུས་སྙན་དུ་གསོལ། བླ་མས་ཀྱང་
རྫུ་འཕྲུལ་མ་བསྟན་ན་རྒྱལ་པོའི་རེ་བ་ཡང་མི་ཁེངས་ཤིང་ཐུགས་ལ་འགྱུར་བ་
ཡང་བྱུང་དོགས་འདུག ཅེས་སོགས་བླ་མ་འཕགས་པར་རྫུ་འཕྲུལ་སྟོན་པར་
སྐུལ་མ་ཞུས་ལུགས་གསལ་བ་བཅས་དེ་ལྟ་བུའི་རྒྱུ་ཧོར་མི་ཉག་ཡུ་གུར་ལ་སོགས་
པ་སྐད་རིགས་མི་གཅིག་པའི་མི་རིགས་བགྲང་ལས་འདས་པ་དང༌། ལྷག་པར་
ཆེན་པོའི་གོ་འཕངས་ན་དྲེགས་པས་འགྱིངས་པའི་རྒྱལ་པོ་དང་བཙུན་མོ་བློན་
འཁོར་རྣམས་དང་། ཚིག་ལ་འཆེལ་ཞིང་ནུས་མཐུས་རློམས་པའི་ཟིན་ཤིང་
དང༌། ཏའོ་སི་དང་། ཨེརྒ་འུན་ལ་སོགས་པའི་རྟོག་གེ་བའི་ལྟ་ངན་ལོག་ལྟ་
ཅན་གྱི་སློབ་དཔོན་རྣམས་དང༌། ཞེ་སྡངས་ཕྲག་དོགས་ཀྱི་ཀུན་སླངས་བག་
ངན་ཅན་ཐམས་ཅད་ཀརྨ་པའི་ཐུགས་རྗེ་དང་བྱིན་རླབས་རྫུ་འཕྲུལ་ལ་རབ་ཏུ་
དད་ནས་ཞབས་སྤྱི་བོར་ཁུར་ཏེ་ཐམས་ཅད་ནང་པ་སངས་རྒྱས་ཀྱི་བསྟན་པ་ལ་
ཞུགས། རྒྱལ་པོ་འཁོར་བཅས་ནས་འགྱོད་སེམས་དྲག་པོས་སྙིང་ཐག་པ་ནས་
ནོངས་བཤགས་དང་བཟོད་གསོལ་ཞུས་པ་ལ་བརྟེན་ནས་ཆོས་སྐྱོང་མ་མགོན་
359



ལྕམ་བྲལ་དང་སྔགས་ཀྱི་བདག་པོ་ཕོ་ཉར་བསྐྱེ་འཕགས་པ་ཐུགས་རྗེ་ཆེན་པོ་
དང་། སྨན་བླའི་ཏིང་འཛིན་གྱིས་འོད་ཟེར་སྤྲོས་ཏེ་ལྟས་ངན་དང་ནད་ཡམས།
བཀྲ་མི་ཤིས་པ་ཐམས་ཅད་རང་སར་ཞི་བར་མཛད། རྒྱལ་ཁམས་ཐམས་ཅད་
ཞི་འཇམ་བདེ་སྐྱིད་ཀྱི་ངང་ལ་བཀོད། ཐམས་ཅད་དམ་པའི་ཆོས་ལ་བསྒྱུར་
བས་ཀརྨ་པའི་སྙན་པ་ཇེ་ཆེར་སོང་། རྒྱལ་པོ་འཁོར་དང་བཅས་པས་རབ་ཏུ་
དགྱེས་པའི་དད་གུས་ཆེན་པོའི་སྒོ་ནས་མིང་ཡོངས་སུ་གྲགས་པའི་ཀརྨ་པ་ཏཱ་ཡོན་
གོང་མ་ཧུ་པེ་ལི་སེ་ཆེན་ཧན་གྱི་ཏི་ཤི་སྟེ་དབུ་བླར་བཀུར ( གོང་མ་འདིས་ས་སྐྱའི་
འགྲོ་མགོན་འཕགས་པ་རིན་པོ་ཆེ་དང་། ཀརྨ་པཀྵི་རིན་པོ་ཆེ་གཉིས་དུས་
གཅིག་ཏུ་དབུ་བླར་བཞེས་ཀྱང་ཀརྨ་པཀྵིས་སྲིད་ཀྱི་བྱ་བ་ལ་ཞལ་གྱིས་མ་བཞེས།
འགྲོ་མགོན་རིན་པོ་ཆེས་བོད་ཀྱི་སྲིད་ཀྱི་བྱ་བ་བཞེས་པའི་ཁྱད་པར་ཙམ་ལས་
དབུ་བླ་ཐ་མི་དད་པར་མཛད) བཀུར་སྟི་ཞབས་ཏོག་གཟབ་ཅིང་རྒྱ་ཆེ་བ་ཞུས་ཏེ་
གསང་སྔགས་ཀྱི་དབང་ལུང་གདམས་ཁྲིད་མང་པོ་ཞུས་པར་དབང་བཀའ་རིམ་
པ་སོ་སོ་དང་། ཐོག་མཐའ་བར་གསུམ་གྱི་འབུལ་བ་བཅས་གོང་མའི་བང་
མཛོད་ཀྱི་སྒོ་འཕར་ཡངས་པོར་ཕྱེ་སྟེ་འཛམ་ གླིང་ན་དཀོན་པའི་ཏཱ་ཡོན་རྒྱལ་
རབས་ཀྱི་ཁྱད་ནོར་དཔག་ཏུ་མེད་པ་ཕུལ་ནས་ཆོས་རྗེ་རིན་པོ་ཆེ་ཐུགས་དགྱེས་
པའི་མཆོད་སྤྲིན་རྒྱ་ཆེར་སྤྲོས། རྒྱལ་པོ་བཙུན་མོ་གཉིས་ཀྱང་ཤེས་བྱ་འཕེལ་
ཞིང་ཐུགས་རྒྱུད་ལ་རྟོགས་པ་བཟང་པོ་འཁྲུངས། རྒྱལ་ཐབས་ཀྱི་བྱ་བ་ཐམས་
ཅད་དགེ་བའི་མཛད་སྤྱོད་ཀྱིས་བསྐྱངས། མཆོད་ཡོན་འཕྲོད་པར་བྱུང་ནས་
སླར་ཡང་། ཆོས་རྗེ་རིན་པོ་ཆེ་སྨན་ཙེའི་ཡུལ་དུ་འབྱོན་དགོས་པའི་གོང་མའི་
ལུང་བྱུང་བ་ལ། དུས་གསུམ་མཁྱེན་པས་ལུང་བསྟན་ནས་བོད་ཡུལ་དུ་འགྲོ་
བར་ནན་གྱིས་ཞུས་པས་མཐར་གོང་མ་ཆེན་པོས་ཁྱེད་བོད་ཡུལ་ལ་སོགས་པ་གང་
དགར་བདེ་བར་ཆོས་སྤྱོད་ལ་ངེད་ལ་སྨོན་ལམ་བཟང་པོ་ཐོབ་ཅེས་པའི་ལུང་དང་
འཇའ་ས་ཐམ་ག་སོགས་བྱིན། གོང་ནས་བཀུར་གཟོད་བདག་རྐྱེན་བསམ་
360



གྱིས་མི་ཁྱབ་པའི་ངང་ཕོ་བྲང་ཆེན་པོ་ཅོང་ཏོ་མཁར་ནས། རབ་བྱུང་བཞི་པའི་
ས་བྱི (1264)ལོ་བོད་ཀྱི་ཕྱོགས་སུ་ཕྱག་བཏེགས། ཕེབས་ལམ་དུ་ཅན་མཁར་
ཉི་ཤུ་རྩ་བཞི་ལ་སོགས་དཔོན་སྡེ་མང་པོ་འདུས་ནས་རིན་པོ་ཆེ་མཇལ། སོ་
སོར་དགོན་པ་འདེབས་པར་ཞུས་ཀྱང་མ་གནང་། ཤིང་ཀུན་མཁར་དང་ཉེ་
བར་རྒྱ་ཡུལ་གྱི་ལྷ་འདྲེ་མང་པོས་བར་ཆད་བརྩམས་པ་ལ་རྟ་མགྲིན་གྱི་ཏིང་ངེ་
འཛིན་གྱིས་ ཐམས་ཅད་ཟིལ་གྱིས་མནན་པ་བཅས་རྒྱ་ཧོར་མི་ཉག་ཡུ་གུར་ལ་
སོགས་པའི་ལྷ་འདྲེ་མི་གསུམ་དབང་དུ་བསྡུས་ནས་བྲན་དུ་བཀོལ་བ་ལ“ཡི་དམ་
དབང་གྱུར་སྣང་སྲིད་དབང་དུ་བསྡུས། ། སོག་པོ་མུ་སྟེགས་རྒྱལ་པོའི་དྲེགས་པ་
བཏུལ། །མེ་ཆུ་དུག་མཚོན་འབྱུང་པོའི་ནུས་པ་བཅོམ། །ཀརྨ་པཀྵིའི་ཞབས་ལ་
གསོལ་བ་འདེབས” ཅེས་ཚིགས་སུ་བཅད་པའི་གསོལ་འདེབས་ཤོ་ལོ་ཀ་གཅིག་
གིས་ཀརྨ་པཀྵིའི་སྐབས་དེའི་མཛད་པ་རྣམས་ཕྱོགས་བསྡོམས་རགས་ཙམ་བྱས་
པ་ལྟར་རོ། །དེ་ནས་ཕེབས་ལམ་གྱི་སྐྱེ་བོ་བགྲང་ལས་འདས་པ་རྣམས་ལ་ཞལ་
མཇལ་ཕྱག་བྱིན་དང་ཡིག་དྲུག་ལ་སོགས་པའི་གདམས་ཁྲིད་ཆོས་བཀའ་དུ་མས་
ཐར་པའི་ས་བོན་རྒྱ་ཆེན་པོས་སྨིན་གྲོལ་ལ་བཀོད་ནས་འདམས་ ལྕོག་ཙེ་ལར་
ཕེབས་དུས་དབུས་གཙང་ན་ཡོད་པའི་ཧོར་བོད་ཀྱི་བླ་མ་དཔོན་ཆེན། ཟོན་འུ་
སིའི་མི་དཔོན་ཁྲི་དཔོན་སོགས་ཆེ་དགུ་ཐམས་ཅད་ཀྱིས་ཕེབས་བསུ་ཇ་འདྲེན་
བསྙེན་བཀུར་ལ་སོགས་པ་གཟབ་ཅིང་རྒྱས་པ་ཞུས། རིན་པོ་ཆེས་ཐམས་ཅད་
ལ་དབུ་ཞྭའི་ཞྭ་བཤད་དང་བཀའ་ཆོས་གསུངས་པས་ཐམས་ཅད་ཤིན་ཏུ་དད་
པར་གྱུར། དེ་ནས་མཚུར་ཕུའི་གདན་སར་ཕེབས། ཉེ་གནས་ཀྱིས་ལྷ་ཆེན་
གཙོ་འཁོར་ལེགས་པར་གྲུབ་པ་ལ། གཙོ་བོར་ཚོགས་ དུང་དཀར་མོ་ གྱུང་་་་
གྲགས་ཀྱིས་གཙོས་པས་དེ་བཞིན་གཤེགས་པའི་རིང་བསྲེལ་སོགས་མཐའ་ཡས་
པ་གཟུངས་བཞུགས་སུ་ཕུལ། ལྷ་ཆེན་གྱི་དབུ་ཅུང་ཟད་གཡོན་དུ་ཡོ་བས་བཟོ་
བོས་ཐབས་མེད་ཅིང་སེམས་ཁོང་དུ་ཆུད་པ་ལ་རིན་པོ་ཆེས་ལྷ་ཆེན་གྱི་མདུན་དུ་
361



སྐྱིལ་ཀྲུང་གིས་བཞུགས། རླུང་བུམ་པ་ཅན་བཟུང་སྟེ་ཉིད་ཀྱི་དབུ་གཡོན་ནས་
གཡས་སུ་རིམ་གྱིས་བསྲུང་པས་ཚེག་སྒྲ་ཆེན་པོ་དང་བཅས་སྐུ་མགྲིན་ཡོ་བ་དྲང་
པོར་བསྲང་། རྩ་རླུང་བསྒོམས་པ་ལ་ཡོན་ཏན་འདི་འདྲ་མེད་ན་ག་གསུངས།
དེ་ནས་བྱམས་པའི་བཞུགས་ཁྲི་བརྩིགས་ཏེ་རྒྱལ་བ་བྱམས་པ་དང༌། ཀརྨ་པཀྵི་
རྣམ་པ་མི་འདྲ་བ་གཉིས་སོགས་སྐུའི་སྤྲུལ་པ་གསུམ་དུས་གཅིག་ཏུ་བཞེས་ནས་ལྷ་
ཆེན་ལ་རབ་ཏུ་གནས་པ་དང་། མཆོད་པ་འབུལ་བ། བླ་གཡེལ་དུ་ཆོས་
འཁོར་སྐོར་བ་བཅས་དུས་གཅིག་ལ་མཛད་པ་སྐབས་དེའི་སྐྱེ་བོ་ཀུན་གྱི་མངོན་
སུམ་མིག་གི་བདུད་རྩིར་གྱུར། བགེགས་དང་ལོག་འདྲེན་བར་ཆད་བདུད་
རིགས་ཐམས་ཅད་རྟ་མགྲིན་རྡོ་རྗེ་སྲིན་པོའི་ཏིང་འཛིན་གྱིས་བཏུལ། སངས་
རྒྱས་བྱང་སེམས་ཡི་དམ་ཌཱ་ཀི་ཆོས་སྐྱོང་གི་ཞལ་གཟིགས་བསམ་གྱིས་མི་ཁྱབ་པ་
བྱུང་། མཚུར་ཕུའི་གནས་ས་ས་རྡོ་རི་བྲག་ཐམས་ཅད་ལ་སྐུ་གཟུགས་ཕྱག་
མཚན་ཡིག་འབྲུ་སོགས་སངས་རྒྱས་སྐུ་གསུམ་རྡོ་རྗེ་གསུམ་གྱི་རང་བཞིན་དུ་བྱིན་
གྱིས་རླབས། འཁོར་བུ་སློབ་གདུལ་བྱ་དཔག་ཏུ་མེད་པ་འཕེལ་ནས་བསྟན་པ་
རབ་ཏུ་རྒྱས་པར་མཛད། རབ་བྱུང་བཞི་པའི་ཤིང་གླང་(1265)ལོར་བོད་
ན་ཆེ་བ་སེ་ཆེན་གོང་མའི་ཏི་ཤི་འགྲོ་མགོན་འཕགས་པ་རིན་པོ་ཆེ་བོད་དུ་ཕེབས།
ཡར་ལམ་མཚུར་ཕུར་ཕེབས་ཏེ་ ཀརྨ་པ་དང་མཛེལ་འཕྲད་སྐབས་ཕྱག་དང་
བཞུགས་གདན་མཉམ་པར་བཞུགས་ནས་སྔར་ང་མོང་གོལ་རྒྱལ་པོའི་བླ་མཆོད་
དུ་ཡོད་དུས་ངས་ཁྱེད་བྱང་ཆུབ་སེམས་པ་མཐོང་ན་དགའ་བ་བཏགས་པ་ཨེ་མ་
ཡིན། ཞེས་སོགས་གསུང་གླེང་རྨར་བ་ཞིབ་རྒྱས་མཛད། མཚུར་ཕུའི་གདན་
ས་ཉམས་གསོ་གསར་འདེབས་དང་རྟེན་གསུམ་རྒྱ་ཆེར་བཞེངས། སྐལ་ལྡན་
གྱི་བུ་སློབ་ཀྱང་མཐའ་ཡས་པ་བསྐྱངས་ཏེ་ཐོས་བསམ་སྒོམ་པའི་སྒྲོ་འདོགས་་
ཕྱོགས་མེད་དུ་བཅད་པ་ལས་བཀའ་རྒྱུད་ཀྱི་རྒྱལ་ས་ཟིན་པའི་གྲུབ་ཐོབ་དུ་མ་
བྱུང་། དེ་ཚེ་མ་མགོན་ལྕམ་བྲལ་སྔགས་བདག་མཁར་ནག་དང་བཅས་པའི་
362



འཁོར་ལྔ་རྗེས་འབྲངས་ཀྱི་ཆོས་ སྐྱོང་སྲུང་མ་རྣམས་དང་། ཐང་བརྟན་ལ་་
སོགས་པའི་བོད་ཀྱི་གཞི་བདག་ཐམས་ཅད་ཀྱིས་ཀརྨ་པའི་བསྟན་པ་སྲུང་ཞིང་
སྐྱོང་བར་དམ་བཅས་ཏེ་རང་རང་གི་སྲོག་སྙིང་ཕུལ། དགེ་འདུན་རྣམས་ལ་
བསྙེན་བཀུར་སྐྱོང་བྲན་སོགས་བསྟན་པའི་བྱ་བར་ཕྱག་རྗེས་རྒྱ་ཆེན་པོ་བཞག
རྒྱ་བོད་ཧོར་གསུམ། ཡུ་གུར་མི་ཉག འཇང་ལ་སོགས་པའི་ཡུལ་གྲུ་སྐད་
རིགས་ཐ་དད་པའི་མི་རིགས་མང་པོའི་རྒྱལ་ཁམས་ཐམས་ཅད་ལ་ཆོས་རྒྱ་དཀར་
པོའི་འཕྲིན་ལས་རྒྱ་ཆེན་པོའི་སྒོ་ནས་ ༨ གྲོ དོན་དཔག་ཏུ་མེད་པ་མཛད་ནས་སྐུ་
ཚེ་འདིའི་གདུལ་བྱ་རེ་ཞིག་རྫོགས་པར་ཉི་བ་གཟིགས་པའི་དུས་སུ་གནམ་ས་
གཉིས་ཀྱི་ཀ་བ་ལྟ་བུ་གྲུབ་ཐོབ་ཆེན་པོ་ཨོ་རྒྱན་པ་རིན་ཆེན་དཔལ་ཐུགས་རྒྱལ་
ཅུང་ཟད་དང་བཅས་མཚུར་ཕུར་ཀརྨ་པ་མཇལ་དུ་བྱུང་བ་ལ་དང་པོར་ལྟ་སྟངས་
མཛད་པས་ཁོང་དཔོན་སློབ་རྣམས་བཀྲབ་པ་དང༌། གཡོ་བ་དང༌། འཕར་
བ་སོགས་བྱུང༌། དེ་ནས་ཨོ་རྒྱན་པའི་དགོངས་ཚུལ་རྣམས་སྔོན་མཁྱེན་ཐོགས་
པ་མེད་པ་མང་པོ་གསུངས་པས་ཨོ་རྒྱན་པ་རིན་པོ་ཆེའི་ཁེངས་དྲེགས་ཀྱི་ཐུགས་
སྤོབས་ཐམས་ཅད་རྩ་བ་ནས་ཞི། མ་འོངས་པའི་བསྟན་པ་དང་འགྲོ་བའི་དོན་
དང་ཨོ་རྒྱན་པ་རིན་པོ་ཆེའི་གདུལ་བྱ་གར་ཡོད་སོགས་ལུང་བསྟན་གསུང་གླེང་
ཞིབ་རྒྱས་སུ་མཛད་རྗེས་བསྲེ་འཕོའི་ཞལ་གདམས་དང༌། སྐུ་གསུམ་ངོ་སྤྲོད་ཀྱི་
ཕྱག་དཔེ། དབུ་ཞྭ་ཞྭ་ནག་གཅིག་བཅས་ཨོ་རྒྱན་རིན་པོ་ཆེར་གཏད་དེ་འདི་
རྣམས་ཁྱེད་ཀྱིས་མགོ་འདོན་བྱེད་དགོས་པ་ཞིག་ཡོང་བས་དེ་ལ་གཏོད། ང་
དང་མྱུར་དུ་འཕྲད་དོ་གསུངས་པ་དང་དེ་རྗེས་མི་རིང་བར་མང་ཡུལ་གངས་ཞུར་
མོའི་མདུན་ཕྱོགས་ཀྱི་མི་མང་པོ་ལྷ་སར་ཇོ་མཇལ་དུ་འོངས་ནས་མཚུར་ཕུར་གྲུབ་
ཐོབ་ཆེན་པོ་མཇལ་བར་བྱུང་། དེ་རྣམས་ལ་ཆོས་དང་བྱིན་རླབས། ཟས་
གོས་སོགས་གནང་སྦྱིན་གྱ་ནོམས་པ་གནང༌། དེའི་ནང་ནས་དོ་ཧ་དང་རྙིང་མ་
དང་ཞི་བྱེད་རྒྱུད་ཕྱི་ལ་མཁས་པའི་སྟོན་པ་ཆོས་དཔལ་བྱ་བ་སྙོམས་ཆུང་ཞིག་
363
ལ



ཡོད་པ་ལ་ཁྱོད་ཅུང་ཟད་སྡོད་དང་གསུངས། གནང་སྦྱིན་བཟང་པོ་གནང་
ནས་ངེད་ཀྱིས་ཁྱོད་ལ་གནས་ཚང་ཞིག་གཡོར་དགོས་པ་འདུག་པས་དེ་ཐོང་ཞིག་
གསུངས། ཁོང་གིས་གོ་བ་མ་ཕོགས་པར་ཞུ་སྤོབས་མ་རྙེས། ཟླ་བོ་རྣམས་ལ་
སྨྲས་པས། ཁྱོད་རང་གར་སྡོད་མེད་པ་ལ་རིན་པོ་ཆེར་གནས་ཚང་ག་ནས་
འོངས་ཟེར་ནས་ཁོང་ལ་མི་འོས་པའི་རྣམ་འགྱུར་བཅས་བཞད་གད་དི་རིར་སོང་།
དེ་ལྟར་མ་འོངས་པར་ཡང་སྲིད་སྤྲུལ་པའི་སྐུ་འབྱོན་རྒྱུའི་སྟ་གོན་དང་ཞལ་ཆེམ་
གསལ་བར་གནང་ཡང་སྐབས་འཕྲལ་ཚང་་མས་ཡིད་འཇོག་དོ་སྣང་ཆེར་མ་བྱུང་།
ཆུ་རྟ་ལོ་ནས་གཤེགས་ལྟས་ཀྱང་མང་པོ་བྱུང་བར་མཁྱེན། བུ་སློབ་རྣམས་ཀྱིས་
བརྟན་བཞུགས་ཞབས་བརྟན་སོགས་སྟོབས་ཆེན་བསྒྲུབས་ཀྱང་། རྟོགས་ལྡན་
རང་བྱུང་རྡོ་རྗེ་འཆི་བའི་བྱེ་བྲག་སུ་ཞིག་གིས་ཤེས། དཔེར་ན་མར་མེ་འདའ་
ཁར་གསལ་བ་བཞིན། མཁས་པ་འདོད་པས་ཐེ་ཚོམ་དྲིས། གྲུབ་པ་འདོད་
པས་བདར་ཤ་ཆོད་གསུངས་པ་དང་། ཆུ་ལུག་ལོ་ཟླ་བ་དང་པོའི་ནང་ཐང་
དཔལ་མོ་དཔལ་ཐང་གི་སྟོད་དུ་རྗེ་བཙུན་མི་ལ་རས་ཆེན་ཐོད་པར་བདུད་རྩི་
གསོལ་ཞིང་འོད་ཟེར་འགྱེད་པ་དང་། མ་འོངས་པ་ན་འདི་ནས་འཕྲིན་ལས་
འབྱུང་ངོ་ཞེས་སོགས་ཞལ་གཟིགས་དང་ལུང་བསྟན་བྱུང་བས་དེར་བསྟན་་་་་
བཅོས་ཀྱང་མཛད། འཁོར་དགེ་འདུན་རྣམས་ལ་ཞལ་ཏ་དང་། ཉི་མ་དོ་
ནུབ་ནུབ་ཀྱང་སང་འཆར་བ་བཞིན་རེ་ཞིག་མི་སྣང་བར་གྱུར་ཀྱང་། གདུལ་
བྱའི་དོན་དུ་སྤྲུལ་པའི་སྐུ་ཤེས་བྱ་ཀུན་ལ་མཁས་པ་ཞིག་གནམ་ནས་བྱ་བབས་པ་
བཞིན་མྱུར་དུ་འོང་ངོ་གསུངས། དབོན་རིན་པོ་ཆེ་ལ་གདན་ས་གཏད་དེ་་
དགུང་གྲངས་བརྒྱད་ཅུ་པ་རབ་བྱུང་ལྔ་པའི་ཆུ་ལུག ( 1283) ལ་དགོངས་པ་
ཆོས་དབྱིངས་སུ་ སྙོམ་པར་བཞུགས་སོ། ། མི་དང་མི་མ་ཡིན་པའི་སློབ་མའི་་༌་
ཚོགས་ཀྱང་ཤིན་ཏུ་མང་བས་བློས་གཞལ་བར་མི་ནུས་ཀྱང་། དངོས་སུ་སྣོད་
ལྡན་གྱི་སློབ་མའི་གཙོ་བོ་རྒྱལ་པོ་མོ་གོལ་གན་སྐུ་ཉིད་དང་སྤངས་རྟོགས་མཉམ་
364



པར་བྱིན་གྱིས་བརླབས་པ་དང་། སྐུ་ཉིད་མཉམ་དུ་མེ་ལ་བསྲེགས་ཀྱང་མི་
གནོད་པ་ཡེ་ཤེས་དབང་ཕྱུག་དང་། རིན་ཆེན་དཔལ། རྩོད་པ་ལས་ཕམས་
ཏེ་ཞབས་ལ་འདུས་པ་ཚད་མ་པཎྜི་ཏ། གཡག་རུ་རས་པ། རྟོགས་ལྡན་ཞྭ་
དམར་སེར་ཁྲ་གསུམ། སྟག་མགོ་བ། གཟིག་མགོ དོམ་མགོ སྤྱན་སྔ་
སྟག་ཤོད། འཇམ་དབྱངས་བློ་གྲོས་སེང་གེ དབོན་རིན་པོ་ཆེ། བྱང་་
སེམས་རྒྱལ་བ་ཡེ་ཤེས། གནམ་མཚོ་པ་ཆེན་པོ། གྲུབ་ཐོབ་གཉན་རས་པ་
ཆེན་པོ་ལ་སོགས་པ་རྟོགས་ལྡན་རྣལ་འབྱོར་གྱི་དབང་ཕྱུག་མཐའ་ཡས་པ་བྱུང་
ངོ༌། དེ་ལྟར་སློབ་མ་བསམ་གྱིས་མི་ཁྱབ་པའི་ནང་ནས་སྐྱེ་བ་ཕྱི་མའི་འདྲེན་
པར་མངགས་ཤིང་བསྟན་པ་གཏད་པ་ནི་མཁས་གྲུབ་ཨོ་རྒྱན་པ་ཆེན་པོ་ཁོ་ན་
ཡིན་པ་དང༌། 《མཁས་པའི་དགའ་སྟོན》ལས་རྗེ་འདིའི་ཕྱི་ནང་གསང་་་་་
གསུམ་གྱི་རྣམ་པར་ཐར་པ་བསམ་གྱིས་མི་ཁྱབ་པ་རྒྱལ་བའི་བཀའ་འགྱུར་རོ་ཅོག་
ལྟར་ཡོད་པ་ལས་ཕལ་ཆེར་ ལྷ་ཀླུ་གཉན་གསུམ་གྱིས་ གདན་དྲངས་ཏེ་ད་ལྟ་་་
བཞུགས་པ་ནི་པུ་སྟི་ཀ་བཅུ་དྲུག་ཡོད་པར་གསུངས་ཤིང༌། རིགས་འཛིན་
འཇའ་ཚོན་སྙིང་པོའི་གསུང་འབུམ་ལྡེའུ་མིག་པཀྴི 《ཞལ་གདམས་ཀུན་འདུས་
སྨོན་ལམ»ལས་རྗེ་འདིའི་ཚེམས་ཀྱི་རྣམ་ཐར་ཁོ་ནར་བསམ་གྱིས་མི་ཁྱབ་ཅིང་།
རྣམ་ཐར་བར་དོ་མ་ སོགས་གསང་བའི་རྣམ་ཐར་ཁོ་ན་དུ་མ་ཡོད་ཀྱང་ད་ལྟ་
བཞུགས་པ་གསུང་འབུམ་པོད་བཅུ་གཅིག་བཅས་ཡོད་པར་གསུངས་སོ། །
གསུམ་པ། སྐུ་ཕྲེང་གསུམ་པ། ཆོས་རྗེ་རང་བྱུང་རྡོ་རྗེ་ནི། རྗེ་ཀརྨ་
པཀྴི་ གཤེགས་ ནས་ དགའ་ ལྡན་ སོགས་ ཞིང་ ཁམས་ རྣམས་ ལ་ ཡུད་ཙམ་བྱོན།
དེ་ནས་སྟོད་ལུང་འཕར་ཚང་( ལྕགས་རི་ཐང་ཕུ་ཞེས་པར) དུ་བུ་འཆི་མ་ཐག་པ་
ཞིག་ལ་གྲོང་འཇུག་མཛད་པར་མ་དེས་ཤི་མིག་གསོན་ལ་ལྟ་བ་མི་ལེགས་ཞེས་
མིག་ལ་ཁབ་གཙགས་བྱས་ཏེ་རྟེན་འབྲེལ་མ་འགྲིགས། དེ་ནས་མངའ་རིས་
མང་ཡུལ་གུང་ཐང་གངས་ཞུར་མོའི་འགྲམ་དུ་འདུན་པ་བཏང་སྟེ། རྩ་ཕུ་རླུང་
365



ཤོད་ཟེར་བར་སྔོན་ ཀརྨ་པཀྴི་མཇལ་སྐབས་རྗེས་སུ་ང་ལ་གནས་ཚང་གཡར་
དགོས་གསུངས་པའི་ཡབ་གསང་སྔགས་རྙིང་མ་དང་། ཞི་བྱེད་བརྒྱུད་ཕྱི་ལ་
མཁས་ པ་ སྟོན་ པ་ ཚུལ་ དཔལ་དང་། ཡུམ་ ཇོ་ མོ་ གཡང་ འདྲེན་གྱི་སྲས་སུ།
རབ་བྱུང་ལྔ་པའི་ཤིང་སྦྲེལ་ཟླ1ཚེས་8 (1284) ལོ་སྐུ་འཁྲུངས། འཁྲུངས་མ་
ཐག་ཕྱག་གིས་ཞལ་ཕྱིས་ཏེ་གཙོག་བུར་བཞུགས་ནས་ཨ་མ་ཚེས་བརྒྱད་ཀྱི་ཟླ་བར་
འདུག་ཨང་གསུངས་ཡུམ་ལ་གསུང་བྱོན། དགུང་ལོ་གསུམ་བཞི་ནས་རྡོ་བའི་
ཁྲི་ཆུང་ངུ་ལ་བཞུགས་ནས་བྱིས་པ་དམངས་ལ་སྐུ་གསུམ་ངོ་སྤྲོད་སོགས་ཟབ་ཆོས་
གསུང་བ་དང་། “རྒྱུ་མ་སྨིག་རྒྱུ་འཇའ་ཚོན་ཇི་བཞིན་དུ། །སྣང་ཡང་བདེན་
པས་སྟོང་བར་ཁོ་བོས་རྟོགས། །མ་རྟོགས་བྱིས་པ་ཁྱེད་རྣམས་སྙིང་རེ་རྗེ”ཞེས་
གསུངས་པ་ནི་ཚིགས་བཅད་གསུངས་པའི་ ཐོག་མར་ གྲགས། ཡབ་ཡུམ་ལ་
དགོན་པ་དང་ནོར་ལོངས་སྤྱོད་དཔག་ཏུ་མེད་པ་ཡོད་ལུགས་ཧ་ཅང་གསལ་བ་
ཐེངས་མང་གསུངས། དགུང་ལོ་ལྔ་བ་རབ་བྱུང་ལྔ་བའི་ས་བྱི ( 1288) ལོ་
སྔར་ ཀརྨ་པས་དོན་རྒྱུད་ཀྱི་བསྟན་པ་གཏད་ ཕྱག་དཔེ་དང་ཞྭ་ནག་སོགས་་
བསྩལ་ནས་བཀས་མངགས་པ་ལྟར་གྲུབ་ཐོབ་ཆེན་པོ་ཨོ་རྒྱན་པ་རིན་ཆེན་དཔལ་
ལ་རིན་པོ་ཆེ་ཀརྨ་པ་འབྱོན་པ་ལ་འོད་ཀྱི་དྲ་བས་ཁེངས་པ་སོགས་གཟིགས་སྣང་
ཤིན་ཏུ་གསལ་བ་མང་པོ་བྱུང་ཡང་ད་དུང་ཉམས་སད་ཕྱིར་སྟན་མཐོན་པོ་་་
བཤམས། ནང་དོན་དུ་ཞབས་འབྲིང་རྣམས་ལ་དུང་འབུས་པ་སོགས་བསུ་བ་
ཞུས་གསུངས། ཁོང་རང་ཉིད་ཀྱིས་གསང་བདག་གི་ཏིང་འཛིན་མཛད་ནས་
བཞུགས་པས་བྱིས་པ་དེ་ཨོ་རྒྱུན་པའི་དྲུང་དུ་བྱུང་དུས་ཟིལ་གྱིས་མ་ནོན་པར་
བག་ཚ་མེད་པར་དྲིལ་གདངས་ཤིག་ཡོད་པ་དེ་དཀྲོལ། སྟན་མཐོན་པོ་ལ་ཐལ་
གྱིས་འཛེགས་ནས་བཞུགས། ཁྱོད་སུ་ཡིན་གསུངས་པས་ཕྱག་མཛུབ་ནམ་་་
མཁའ་ལ་སྒྲེངས་ཏེ་ང་ནི་མིང་ཡོངས་སུ་གྲགས་པའི་ཀརྨ་པའོ་གསུངས། སྔོན་
གྱི་ མཇལ་ལུགས་ ཤོད་ གསུངས་ པས་ ཐམས་ ཅད་ ཚིགས་ བཅད་ དུ་ གསུངས།
366



ངའི་ཞྭ་ནག་དང་དཔེ་ཆ་ཁྱེད་ལ་ཡོད་པ་གསུངས། དེ་བདེན་ཞེས་དབུ་ཞྭ་ཕུལ་
བས་བཞེས། སླར་མར་བབས་ནས་ང་བླ་མ་ཡིན་ཀྱང་ད་ཆ་ཁྱེད་ཀྱིས་བསྐྱང་
དགོས་པ་འདུག་གསུངས་ནས་ཕྱག་མཛད། ཡབ་ཡུམ་ལ་གསུངས་ཚུལ་རྣམས་
ཞལ་འཛོམས་ཏེ་དྲིས་པས་ཕྱོགས་ཐམས་ཅད་ནས་རྟགས་ཐོན་ཐམས་ཅད་ཡིད་
ཆེས་ཏེ་ཀརྨ་པཀྵིའི་ཡང་སྲིད་དུ་ངོས་འཛིན་མཛད། ངའི་བླ་མའི་ གོསང་་
མཚན་རང་བྱུང་རྡོ་རྗེ་ཡིན་པས་མཚན་ཡང་དེ་ག་འདོགས་སོ་གསུངས་ནས་མ་
སྒྱུར་བར་རང་བྱུང་རྡོ་རྗེར་མཚན་གསོལ། ཡི་གེ་འབྲི་ཀློག་ཐམས་ཅད་སུས་
ཀྱང་སློབ་མི་དགོས་པར་མཁྱེན། མངའ་རིས་ཁུལ་གྱི་བླ་མ་དགེ་བཤེས་རྣམས་
ཀྱི་གཙུག་རྒྱན་མཁས་བཙུན་སེར་ཁང་བས་མཇལ་ནས་གུས་པ་དང་བཅས་ལོ་
རྒྱུས་དྲི་བ་ཞུས་པས་བར་དོའི་རྣམ་ཐར་ལ་སོགས་པ་མང་པོ་གསུངས་པ་ཁོང་
གིས་ཕྱག་བྲིས་སུ་བཏབ། དེ་ནས་མཁས་གྲུབ་ཨོ་རྒྱན་པས་བྱང་ཆུབ་མཆོག་ཏུ་
སེམས་བསྐྱེད་པ་དང༌། འཁོར་ལོ་སྡོམ་པ་དྲིལ་བུ་ལུགས་ཀྱི་དབང་དང༌། མ་
ཕུར་གྱི་དབང་སོགས་ཕུལ། དགྱེས་མཛད་དང་། རྒྱུ་འཕྲུལ་དྲ་བ། དུས་
ཀྱི་ འཁོར་ ལོ་ དང༌། འབྱུང༌ པོ་ འདུལ་ བྱེད་ ཀྱི་ རྒྱུད་ ལ་ སོགས་ གསུངས།
གཞན་ཡང་རོ་སྙོམས་སྐོར་དྲུག་དང་། བསྲེ་འཕོ་དང༌། སྐུ་གསུམ་ངོ་སྤྲོད།
ཁྲིད་ཆེན་བརྒྱད་དང༌། རྒྱལ་བ་རྒྱ་མཚོ། དོ་ཧ། ལྷན་ ཅིག་ སྐྱེས་སྦྱོར།
གཞན་ཡང་ཆོས་བཀའ་མཐའ་ཡས་པ་གསུངས། དགུང་ལོ་བདུན་པ་ནས་ཁྲོ་
ཕུ་བ་མཁན་པོ་ཀུན་ལྡན་ཤེས་རབ་ལས་རབ་ཏུ་བྱུང་བ་དང་དགེ་ཚུལ་བསྒྲུབས་
ཏེ་འདུལ་བ་ཅི་རིགས་གསན། མཚན་སྔོན་མ་ལས་གསར་སྤོ་མ་མཛད་པར་
སྣང་། དེའི་ཚེ་མངའ་རིས་ཀྱིས་གཙོས་པས་སྙན་གྲགས་ཀྱི་ས་ཆེན་ཁྱབ། ལ་
སྟོད་སྤུ་རངས་སུ་བཞུགས་པ་ལ་མཚུར་ཕུར་གྲུབ་ཆེན་གཉན་རས་པ་ལ་ཐུགས་རྗེ་
ཆེན་པོའི་སྤྲུལ་པ་ཞིག་གིས་སྐུལ་བ་དང༌། མགོན་པོ་དང་། སྔགས་བདག་
གཉིས་ལ་སྟོད་དུ་བྱུང་ནས་མཚུར་ཕུར་མྱུར་དུ་འབྱོན་དགོས་ཟེར། དེ་ནས་
367



རབ་བྱུང་ལྔ་པའི་ཆུ་འབྲུག (1292) ལོ་གདན་ས་མཚུར་ཕུར་ཕྱག་བཏེགས་པར་
ལམ་དུ་ལྷ་འདྲེ་དུ་མས་བསུ་བ་ཞུས། མཚུར་ཕུའི་གདན་སར་ཕེབས་པ་ན་
སྔགས་བདག་གིས་ཆུ་མིག་དྭངས་གཙང་ཞིག་ཕུལ། སྐལ་དམན་འགའ་ཞིག་
གིས་ད་དུང་འཁྲུལ་བྲལ་ཡིན་མིན་ཐེ་ཚོམ་དུ་ཡོད་པ་ལ་ང་ཀརྨ་པཀྵིའི་སྐྱེ་བ་ཡིན་
ན་བྲག་གདོང་སྐམ་པོ་འདིར་ཆུ་མིག་འབྱུང་བར་གྱུར་ཅིག་ཅེས་གསུངས་པས་དེ་
མ་ཐག་ཆུ་མིག་བྱུང་བ་དང་ཆུ་མིག་དེའི་འགྲམ་དུ་ཤིང་ཐུར་གཞོགས་ཕྱེད་མེས་
ཚིགས་པ་ཞིག་ཕྱག་གིས་བཙུགས་ནས་བདེན་ཚིགས་གསུངས་པས་བདེན་སྟོབས་
ཀྱིས་ལྗོན་ཤིང་ཡལ་ག་ལོ་འདབས་རྒྱས་པ་བཅས་བྱུང་བ་ཕྱིས་ཀྱང་སྒྲུབ་ཆར་
གྲགས་པ་དང་ལྗོན་ཤིང་བཅས་ཡོད། མཚུར་ཕུར་ཕེབས་མ་ཐག་མ་མགོན་
རྣམས་ ཤིན་ཏུ་དགྱེས་པའི་འཕྲིན་ལས་མཛད་པ་གཟིགས་པས་མ་མགོན་གྱི་་་
བསྟོད་པ་མཛད། གཉན་རས་ལས་ཆོས་ཇི་སྙེད་ཞུས་ཚེ་རྒྱུད་པའི་བླ་མ་མང་
པོས་བསྐོར་འདུག་པ་གཟིགས། བཀྲ་ཤིས་གསར་མར་རབ་གནས་གནང་བར་
བཀའ་རྒྱུད་ཀྱི་བླ་མ་རྣམས་བྱོན། བླ་མ་ཤེས་རབ་དཔལ་ལས་སྡུད་པའི་དཀའ་
འགྲེལ་དང་པཉྩི་ཀ་པདྨ་ཅན་ཞུས། དགེ་བའི་བཤེས་གཉེན་རྒྱལ་བ་ལ་དགྱེས་
རྡོར་ལ་སོགས་པ་གསན། ཡང་གཉེན་རས་དགེ་འདུན་འབུམ་ལ་གསར་རྙིང་
གི་རྒྱུད་སྒྲུབ་ཐབས་མན་ངག་ཤིན་ཏུ་མང་བ་གསན། གནམ་མཚོ་པ་མི་བསྐྱོད་
རྡོ་རྗེ་ལ་མ་གཅིག་གི་གཅོད་ཡུལ་ལ་སོགས་མང་པོ་གསན། སྔར་སྟོད་ལུང་
འཕར་ཚང་དུ་གྲོང་འཇུག་མཛད་ཚེ་སྤྱན་ལ་ས་འདེབས་མཁན་མ་དེ་ལ་མཛོ་མོ་
ཞིག་གནང༌། ཁྱོད་ཀྱིས་ངའི་མིག་ལ་ཅི་ཙུག་བྱས་ གསུངས་པས། ཁ་་་
བཙུགས་པ་མེད་ས་ཞིག་བཏབ་ལགས་ཟེར། དགུང་ལོ་བཅོ་བརྒྱད་པ་རབ་
བྱུང་ལྔ་པའི་ལྕགས་གླང༌( 1301) ལ་ཏཱ་དབེན་གཞོན་ནུ་སེང་གེའི་སློབ་མ་་
མཁན་པོ་གཞོན་ནུ་བྱང་ཆུབ་དང་། སློབ་དཔོན་དགེ་འདུན་རིན་ཆེན་པ་ལས་
བསྙེན་པར་རྫོགས་ཤིང་། ལུང་སྡེ་བཞི་ལ་སོགས་པ་དམ་ཆོས་འདུལ་བའི་སྐོར་
368



རྒྱ་ ཆེ་ གསན་ ཅིང་། སྒྲོལ་ མའི་ སྒྲུབ་ ཐབས་ ལ་ སོགས་ འགའ་ ཡང་ གསན།
གསང་ཕུ་གླིང་སྨད་ཀྱི་གདན་ས་པ་ཤཱཀྱ་གཞོན་ནུ་ལ་དབུ་མའི་སྐོར་མང་པོ་དང་།
བྱམས་ཆོས་ལྔ། མངོན་པ་གོང་འོག་དང༌། ས་སྡེ། ཚད་མ་ལ་སོགས་མང་
དུ་ གསན། དེ་ནས་ ཁམས་ སུ་ ཐེགས། དགུང་ལོ་ ཉི་ ཤུ་ ཞེས་ པ་ ཆུ་ ཡོས
(1303) ལོ་ ཀརྨ་ལྷ་སྟེང་ཕྱག་བཏབ་སྟེ་འདུས་སྡེ་བཙུགས། ཚ་བ་སྒང་་་་
སོགས་མང་པོར་བྱོན་པས་གཞི་བདག་རྣམས་ཀྱིས་བསུ་བ་ཞབས་ཏོག་རྒྱ་ཆེན་པོ་
བྱས། མི་མ་ཡིན་རྣམས་བཀའ་ལ་བཏགས་པས་ཀོལ་ཏིའི་འཁྲུག་པ་ཆེན་པོ་
ཡང་ཞི་བར་མཛད། དེར་བི་མ་ལ་མཛོད་སྤུར་ཐིམ་པར་གཟིགས་པས་རྫོགས་
པ་ཆེན་པོའི་དོན་ཐམས་ཅད་རྟོགས་ཤིང་རྫོགས་ཆེན་སྙིང་ཐིག་གི་ཡིག་ཆ་མཛད།
མནལ་ལམ་དུ་མདོ་སྡེའི་བསྟན་བཅོས་ཀྱང་མཛད། ཀུན་སྤྱོད་ཀྱི་འགྲེལ་པ་
མཛད་ཚེ་མཁའ་འགྲོས་མཆོད། འཁོར་དང་སྙན་གྲགས་མི་བཟོད་པར་སྔགས་
པ་བརྒྱད་ཀྱིས་ཕུག་པར་ གཤིན་རྗེ་བསྒྲུབ་ནས་མཐུ་བྱས་པས་དགྲ་ནག་ཞལ་་
གསུམ་ཕྱག་དྲུག་གིས་སྔགས་སྒྲ་སྒྲོགས་ཤིང་དེའི་རིག་སྔགས་བཟློག ཕུག་པ་
དིབས་ཏེ་སྔགས་པ་ ཐམས་ ཅད་ ཤི རོང་བཙན་ཁ་བ་དཀར་པོར་བྱོན་ཏེ་་་
གནས་ཡིག་མཛད། རྩ་རིར་ཨོ་རྒྱན་རིན་པོ་ཆེ་དངོས་སུ་མཇལ་ནས་དབང་
ལུང་རྫོགས་པར་གནང་། ཁམས་ཕྱོགས་སུ་འགྲོ་དོན་རྒྱ་ཆེན་མཛད་ནས་་་་
དབུས་སུ་བྱོན་པ་ན་གཞི་བདག་ཐམས་ཅད་དང༌། ཁྱད་པར་ཐང་ལྷས་བསུ་བ་
རྒྱ་ཆེར་ཞུས། ལྷ་སར་ཇོ་བོ་ལ་གསེར་གྱི་གདུགས་ཕུལ་ཚེ་ཕྱོགས་བཅུའི་དེ་
བཞིན་ གཤེགས་ པ་ ཐམས་ ཅད་ མཆོད་ པ་ སོགས་ ཐུགས་ སྣང་ བཟང་ པོ་ ཤར།
དཔལ་ཨོ་རྒྱན་པ་ཆེན་པོའི་དགོངས་པ་རྫོགས་ཕྱིར་སྙེ་མདོ་བ་ཀུན་དགའ་དོན་
གྲུབ་པ་ལས་དུས་འཁོར་གྱི་བཤད་པ་ཞིག་ཏུ་གསན་ཅིང་རྒྱུད་དང་འགྲེལ་པ་
གསར་རྙིང་དབང་དང་གདམས་པ་བཅས་མང་པོ་དང་། དམ་ཆོས་དཀོན་
མཆོག་རྩེགས་པ་དང་པད་དཀར་སོགས་མདོའི་ལུང་མང་དང་། མངོན་པ་
369



གོང་འོག་སོགས་རྒྱ་ཆེར་གསན། སྦ་རས་ལས་གསོ་བ་རིག་པའི་གཞུང་དང་།
ཚུལ་ཁྲིམས་རིན་ཆེན་ལ་གསང་འདུས་ཕག་སྐོར་ལ་སོགས་གཞུང་མང་པོ་དང་།
གཞོན་ནུ་འབུམ་པ་ལས་བསྟན་སྲུང་གི་བཀའ་མང་པོ་དང༌། རོ་སྙོམས་དང་
ཐུབ་ ལྔ་ སོགས་ གསན་ ཛྙཱ་ ན་ ཤཱི་ ལ་ འགྲེལ་ པ་ མཐའ་ དྲུག་ ལ་ སོགས་ གསན།
རིགས་འཛིན་ཀུ་མཱ་ར་རཱ་ཛ་ལ་རྫོགས་ཆེན་སྙིང་ཐིག་དང་། ནེ་གུ་ལ་སོགས་པ་
གསན་པ་དང་། རེ་ ཁོང་རས་པ་ལས་ཀྱང་གསན། མདོར་ན་མདོ་རྒྱུད་་
བཀའ་བསྟན་འགྱུར་རོ་ཅོག་གསན་བསམ་མ་ གནང་བ་མེད་ཅིང་རིག་ པའི་་་་
གནས་ལྔ་ལ་ཤིན་ཏུ་མཁས་པ་སྐུ་གོང་མ་འདའ་ཀའི་ཞལ་ཆེམས་དུ་གསུངས་པ་
ལྟར་བྱུང༌། གསན་ཡིག་པོད་ཁོ་ན་དེང་དུས་སྐྱེ་བོའི་བློ་ལ་མི་གཤོངས་ཤིང་།
ས་རིས་མཛད་པ་ལ་ལྕགས་སྐུགས་བདུན་ཟད་པར་གསུང་། བཀའ་རྒྱུད་ཀྱི་བླ་
མ་གོང་མ་ཕལ་ཆེར་མཇལ་ཞིང་ཆོས་ཐོབ་ཚུལ་སོགས་གཟིགས་སྣང་དུ་བྱུང་བ་ནི་
བརྗོད་ཀྱིས་མི་ལང་། དེ་ནས་སྒམ་པོ་དང༌། ཀོང་པོ། རྩྭ་རི་གཡུ་མཚོ་
སོགས་ལ་ཡང་ཐེགས་ངོ་མཚར་གྱི་ལྟས་དུ་མ་དང་རྫུ་འཕྲུལ་བསམ་གྱིས་མི་ཁྱབ་
པ་བཞེས། ཁྲང་དོགས་པོའི་ཆུ་ལ་མཁའ་འགྲོས་བྱེ་ལམ་གཏོད་པ་ལ་ཐམས་
ཅད་བྱོན། སྤྱིར་ཀོང་པོར་ལོ་གསུམ་བཞུགས། ཡུལ་གྲུ་ཐམས་ཅད་ལ་བྱོན།
ཀོང་པོར་དགོན་གནས་མང་པོ་ཕྱག་བཏབ། ཀོང་པོ་བྲག་དཀར་ཞེས་པ་བྲག་
རི་རྗེ་བཙུན་རྡོ་རྗེ་ཕག་མོའི་རང་བྱོན་གྱི་ བྷ་ག་ལས་བདུད་རྩི་དྲངས་ཏེ་བྲག་
དཀར་ལྷ་ཆུའི་གནས་སྒོ་ཕྱེ། དགུང་ལོ་སུམ་ཅུ་པ་ལ་གུ་རུ་ལས་འབྲེལ་རྩལ་
གྱིས་ལྷོ་བྲག་ནས་སྙིང་ཐིག་གཏེར་ལས་བཏོན་པའི་ཤོག་སེར་ཕུལ། དགུང་ལོ་
སོ་ལྔ:བ་རབ་བྱུང་ལྔ་བའི་ས་རྟ (1318)ལོར་མཚུར་ཕུའི་སྐུང་ན་བཞུགས་
སྐབས་ཕྱི་ནང་གི་གཟའ་སྐར་དུས་སྦྱོར་ཐམས་ཅད་གཟིགས་ཏེ་རྩིས་ཀུན་ལས་
བཏུས་པའི་བསྟན་བཅོས་མཛད། (རྗེ་འདིས་དུས་འཁོར་གྱི་དགོངས་པ་ཇི་
བཞིན་གཟིགས་ནས་མཛད་པའི་བསྟན་རྩིས་ནི་དུས་འཁོར་བ་གཞན་རྣམས་
370



ཀྱིས་འདོད་པའི་ལོ་གྲངས་ལས། ། ལག་པ (182) གདེངས་ཅན་ཟླ་བས་དམན་
པ་ཡིན་ཏེ། མཁས་གྲུབ་ཨོ་རྒྱན་པའི་བསྟན་རྩིས་དང་ཕྱོགས་མཐུན་པ་ཡིན)
དེ་ནས་དགྱེས་རྡོར་བརྟག་གཉིས་ཀྱི་འགྲེལ་པ་མཛད་ཇོ་མོ་གངས་ལ་སོགས་པར་
དབེན་གནས་མཛད། གཞུའི་གྲུ་བཞིར་བཞུགས་ཚེ་འགྲོ་དོན་གྱི་ལྟས་གཟིགས་
ནས་མཚུར་ཕུ ( ཕྲེང་སྟོད་དུ) བདེ་ཆེན་གྱི་དགོན་པ་བཏབ། ཟབ་མོ་ནང་
དོན་གྱི་གཞུང་ཆེན་ལྗགས་རྩོམ་མཛད། བདེ་ཆེན་ཡང་རིའི་ཆུ་མིག་བརྒྱ་རྩར་
ཁྲིད་མཛད་ཚེ་འོད་གསལ་རྒྱུ་ལུས་ཉིན་མཚན་འཁོར་ཡུག་ཏུ་སོང་བའི་སྒོམ་ཆེན་
པ་མང་དུ་བྱུང་། དེར་བཤད་རྒྱུད་རྡོ་རྗེ་ཕྲེང་བའི་དགོངས་དོན་བཀྲལ་བ་
དང༌། དམ་ཚིག་རྒྱ་མཚོའི་རྩ་འགྲེལ་བརྩམས། རྗེའི་སྒྲུབ་ཕུག་གི་ནང་དུ་སྐུ་
རྒྱབ་དང་ཐོག་ལ་དབུའི་རྗེས་སྟེང་དུ་ཞབས་ པ་སོགས་འདམ་ལ་བརྗིད་པ་ལྟར་
མང་པོ་མཇལ་རྒྱུ་ཡོད། སྤྱིར ༽ ཚན་ཡང་རིར་དབུ་ཞྭ་ཕུར་བའི་རྗེས་སོགས་
རང་བྱོན་མང་པོ་དང་། བུ་སློབ་སྒོམ་ཆེན་བདེན་པ་མཐོང་བ་བརྒྱ་དང་བརྒྱད་
བཅུ་ལུས་མ་སྤང་བར་མཁའ་སྤྱོད་དུ་གཤེགས་ཤུལ་རྫ་སྤྱིལ་དང་། གཡམ་སྤྱིལ་
གྲངས་མེད་ཡོད་ཅིང་། བདེ་ཆེན་གྱི་གདན་འཛིན་མཁས་གྲུབ་བསམ་གྱིས་མི་
ཁྱབ་པ་ཤ་སྟག་བསྐོ་འཇའ་མཛད། སེང་གེ་ལུང་དུ་རྟོགས་ལྡན་གྲགས་སེང་
དང་། རིན་ཆེན་ གླིང་དུ་ཁུ་ཡོར་རྟོགས་ལྡན་སོགས་བུ་སློབ་རྣམས་ནས་་་་་
བསྐྱངས། སྐབས་དེར་མཁས་གྲུབ་བཟང་ལ་རགས་པ་དུ་མ་བྱུང་བའི་རྟགས་
ཀྱིས་ཞལ་སློབ་ཞྭ་དམར་རྟོགས་ལྡན་གྲགས་པ་སེང་གེ་ལྟ་བུར་ཡང་བདེ་ཆེན་གྱི་
གདན་འཛིན་སྐྱོ་བ་མ་མཛད་པར་སྣང་། དེ་ནས་ཇོ་མོ་གངས་དང་། གཡས་
རུ་ཤངས། དཔལ་ལྡན་ས་སྐྱ། ཉང་སྟོད་སྨད་བར་གསུམ། ཡར་འབྲོག་
སོགས་ལ་བྱོན་པར་སངས་རྒྱས་བྱང་སེམས་མང་པོས་ཞལ་གཟིགས་ལུང་བསྟན་
དང༌། དབང་ལུང་གདམས་ངག་དུ་མ་དངོས་སུ་གནང་བའི་གཟིགས་སྣང་
མཐའ་ ཡས་ ཤིང་། གནས་ དགོན་ འདུས་ སྡེ་ མང་ པོར་ བསྙེན་ བཀུར་ དང་།
371



ཉམས་ གསོ་ གསར་འདེབས་ཀྱི་མཐུན་རྐྱེན་དང་ཡོ་བྱད་ཕྱོགས་མེད་དུ་བཀྱེ།།
ཡུལ་ལུང་དེ་རྣམས་ཀྱི་སྐྱེ་འགྲོ་ཐམས་ཅད་ཐར་པའི་ས་བོན་ལ་བཀོད། མཚུར་
ཕུར་གཞལ་མེད་ཁང་(ཕྱིས་གཞལ་ཡས་ཁང་ཟེར)དང་རྒྱ་ཕིབས་སོགས་གསར་
བཞེངས་མཛད། སྐྱེས་རབ་སོ་བཞིའི་ཆ་ལག་སྟོན་པའི་སྐྱེས་རབས་བརྒྱ་པ་
ལྗགས་རྩོམ་མཛད། མཚུར་ཕུ་ལྷ་ལུང་གི་སྐུ་འབུམ་ ཞིག་གསོ་དང་གསེར་་་་
གསོལ་མཛད་ཚེ་མ་འོངས་པར་དགེ་སློང་དུང་དུ་གྱུར་པས་རྒྱལ་བ་བྱམས་པའི་
མཆོད་རྟེན་བྱེད་པར་མཁྱེན། ཀོང་པོའི་རྒྱལ་ཁམས་ཀྱི་མི་དང་མི་མ་ཡིན་་
ཐམས་ཅད་ཀྱིས་སླར་ཡང་སྤྱན་དྲངས། ཕེབས་ལམ་དུ་སྒམ་པོར་བླ་མ་ལྷ་རྗེ་
དཔག་མེད་མཇལ། རྩ་རི་ ཡུལ་ སྟོད་བར་བྱོན་དེར་ཆོས་གསུངས་པའི་་་་་་
བཞུགས་ཁྲི་ཡོད། དེར་ཕག་མོའི་ཕྱག་དཔེ་རླུང་གིས་འགྱེད་ནས་མ་འདུས་
པས་འདིར་ངའི་ཆོས་ཀྱི་བསྟན་པ་འབྱུང་གསུངས་པ་ལ་ཕག་མོ་ཀར་ལུགས་མ་
གནས་དེར་དར། རྩ་རི་གསར་རྙིང་དུ་ངོ་མཚར་གྱི་བཀོད་པ་དུ་མ་གཟིགས་
ཤིང་སྔར་མི་གསལ་བའི་གནས་དང་རང་བྱོན་དུ་མ་ཞལ་ཕྱེ། རྟ་བར་རྒྱལ་
འཛིན་དུ་གཙང་པོ་ཁ་ཕྱོགས་ཏེ་ཚལ་དང་ཞིང་མང་པོ་ཁྱེར་ནས་མཚོར་གྱུར་པ་
ལ་བདེན་ཚིག་གིས་ཕྱག་ནས་འཐོར་བས་གཙང་པོ་ཁ་བསྒྱུར་ཏེ་མི་སེར་རྣམས་ས་
ཞིང་བཀོལ་རུང་བ་བྱུང༌། རྣམ་ཐོས་ཚལ་དུ་ཀོང་རལ་ཁ་གསུམ་གྱི་སྐྱེ་བོ་་་
རྣམས་འདུས་པ་ལ་ཆོས་རྒྱ་དཀར་པོས་གནས་སྐབས་དང་མཐར་ཐུག་གི་བདེ་བ་
ལ་བཀོད། ནགས་མདར་བཞུགས་དུས་ནགས་ཕུའི་ས་དང་ལམ་གྱི་བཀོད་པ་
ཐམས་ཅད་གསུངས་ནས་ནགས་ཕུར་སྒྲུབ་སྡེ་བཏབ། དགུན་ཤིན་ཏུ་གྲང་བ་
ལ་སྒྲུབ་ཆུ་མི་འཁྱག་པ་དང་། དགུ་འདྲེན་དུས་བ་སུར་དང་སྟག་མ་སོགས་ལ་
མེ་ཏོག་བཞད་པར་བྱིན་གྱིས་རླབས་པས་ད་ལྟའང་དེ་ལྟར་དུ་ཡོད། ལོ་གཅིག་
གི་ནང་ཚུད་དུ་དགོན་པ་དང་སྒྲུབ་སྡེ་མང་པོ་ཕྱག་བཏབ། ལྐོག་ཕྲེང་དུ་ཟབ་
མོ་ནང་དོན་གྱི་རང་འགྲེལ་མཛད། ཤར་ལས་གཤིན་གྱི་གནས(རྒྱ་ལ་སེང་
372



གཏམ) དུ་གཟིགས་ཏེ་ངན་འགྲོ་དཔག་མེད་དྲངས། བང་རམ་སྤང་དུ་ཚད་
མ་པཎྜི་ཏའི་རེ་ཞུ་ལྟར་རྩ་རིའི་མཁའ་འགྲོ་བུ་མོ་བཅོ་བརྒྱད་འགུག་པ་མཛད་
ནས་དངོས་སུ་བསྟན་ཕྱག་དབང་དང་དར་མདུད་རེ་ཀརྨ་ནང་སོའི་ཆིབས་པ་
གཅིག་བཅས་གནང་སྟེ་ཕྱིར་དེངས་གསུངས་ནས་ཡལ། 《བོན་གྱི་ཆོས་་་་་་
འབྱུང་》ལས(རབ་བྱུང་དྲུག་པའི་ལྕགས་རྟ (1330) ལོ་བོན་རི་པ་འབྲུག་སྲས་
ཀྱིས་ཀརྨ་པ་དང་རྫུ་འཕྲུལ་འགྲན་པ་ལ་རྗེ་རང་བྱུང་ཞབས་ཀྱིས་བོན་རིའི་གནས་
སྒོ་ཕྱེ་ཏེ་བྲག་ལ་ཉི་ཟླའི་རང་བྱོན་གྱི་རྟགས་དང་ཞབས་རྗེས་མང་པོ་བཞག - དེ་
ནས་མཚུར་ཕུར་ཕེབས་བསྟན་པའི་བྱ་བ་རྒྱ་ཆེན་པོ་མཛད། ཚལ་པའི་དྲུང་
ཆེན་སྨོན་ལམ་རྡོ་རྗེས་གདན་དྲངས་ནས་བཞུགས་སྐབས་གཡག་སྡེ་པཎ་ཆེན་
ནས་མཇལ་དུ་བཅར་ནས་ཕྱག་མ་ཕུལ། བདག་དད་ན་དགེ་བའི་བཤེས་་་་
གཉེན་དུ་བསྟན་པ་ལགས་པས་ཞག་འགའ་ཞབས་ཕྱིར་བསྡད་ནས་བརྟག་པར་
ཞུས་པས་མཉེས་བཞིན་གནང༌། རྗེས་ཉིན་བར་དགེ་བཤེས་དུ་མར་མདོ་་་་
སྔགས་ཀྱི་བཤར་ཆེན་རྒྱ་མཚོ་ལྟ་བུ་མང་དུ་གསུངས། མཚན་མོ་དབང་རྗེས་
གནང་ཟབ་ཁྲིད་དཔག་མེད་གནང༌། བར་རྣམས་སུ་སྐྱེ་བོ་དཔག་ཏུ་མེད་པ་ལ་
མཇལ་ཁ་དང༌། གསེར་ཡིག་པ་དཔག་མེད་ལ་ངོ་ལེན་ཞལ་བཀོད། ཚལ་
པའི་སྐུ་གསུང་ཐུགས་རྟེན་མང་པོ་དང་ཁྱད་པར་ཚལ་བའི་བཀའ་བསྟན་འགྱུར་
མང་པོ་གསར་བཞེངས་ཀྱི་འབྲི་ཞུས་དག་ཐེར་སོགས་ལ་ཞལ་བཀོད་བཅས་་་
རླབས་ཆེན་གྱི་མཛད་པ་རྒྱ་མཚོ་ལྟ་བུ་མཐའ་དབུས་མི་མངོན་པ་རྣམས་གཅིག་གོ་
གཅིག་གིས་མི་འགག་ཅིང་མཚར་དུ་དངར་བ་ལ་སྐུ་གསུང་ཐུགས་དལ་ཞིང་ལྷོད་
ཆགས་པ་ལས་ཀྱང་མི་གཡོ་བར་གཟིགས། ཆོས་ཀྱི་དཀའ་གནད་རྣམས་ཞུས་
པ་ལ་དེ་ཙམ་དཀའ་བ་མ་ཡིན་ཏེ། དེ་ལས་གཞན་འདི་དང་འདི་ལྟ་བུའོ་ཞེས་
གསུངས་པ་ན་སྔོན་རྣ་ལམ་དུ་མ་གསན་པ་དུ་མ་གསན། ཉིན་རེ་བཞིན་རྗེ་
འདི་མཁས་པ་དང་གྲུབ་པའི་མཐའ་རྗེས་མི་དཔོག་པར་སོང་བས་ཁོང་གིས་དེ་
373 .



རྣམས་བློའི་ར་བ་ལས་ཡོངས་སུ་བརྒལ་ཏེ་ཞབས་ལ་སྤྱི་བོས་གཏུགས། ཟླ་མེད་
པའི་ སྤྲུལ་པའི་སྐུ་རིན་པོ་ཆེ་ཞེས་རྩ་བའི་བླ་མ་མཆོག་ ཏུ་འཛིན་ པར་མཛད།
གཞན་ཡང་ཐོས་པས་དྲེགས་པ་དང་བསྒོམས་པས་དྲེགས་པ་མང་པོས་མཇལ་བ་
ན་ཁོང་རང་གི་ང་རྒྱལ་དང་བསྟུན་ཏེ་མིང་ནས་འབོད་པ་དང་བསྔགས་པ་ཡང་
མཛད། སྔོན་གྱི་བྱེད་སྤྱོད་དང༌། འབྱུང་འགྱུར་སོགས་ཡི་གེར་བཀོད་དེ་སོ་
སོར་གནང་བས་ཐམས་ཅད་ང་རྒྱལ་ཞི་སྟེ་སྣོད་ལྡན་གྱི་སློབ་མར་གྱུར་པ་མང་དུ་
བྱུང་། སྟོད་ལུང་ཉན་གྱི་ཕུར་ཆབ (སྟོད་ལུང་ཆབ་མཚན)ལ་ལྗགས་རེག་མ་
ཐག་འདི་ལ་ཆུ་ཕལ་པ་གསུམ་གཉིས་དང་སྨན་གྱི་ཆུ་གསུམ་ཆ་གཅིག་ ཏུ་སྣང་།
ཤར་ནས་སྐྱེ་བའི་ཆུ་དྲོན་མོ་ཤེད་མེད་འདི་ཆུ་ ཕལ་ པ་ སྟེ་གསུམ་ གཉིས་ དང་།
ནུབ་ནས་བབས་པའི་ཆུ་གྲང་མོ་ཤེད་ཅན་འདི་སྨན་གྱི་ཆུ་ སྟེ་གསུམ་ཆ་གཅིག་
སྣང་ངོ་གསུངས་པས་མཁས་པ་ཤེས་རེན་ཡིད་མ་ཆེས། དེ་ནས་བྱིན་རླབས་
མཛད་པས་ཆུ་ཕལ་པ་སྐྱེ་བ་ནུབ། སྨན་ཆུ་དེ་ཆེར་འཕེལ་བས་ཡུལ་མི་རྣམས་
ཀྱིས་སྔོན་གྲང་མོ་འདི་གསུམ་ཆ་གཅིག་ཙམ་ལས་མེད། ད་རེས་རྗེ་ཕེབས་ནས་
གསུམ་འགྱུར་དུ་འཕེལ་ཞིང་སྔར་བས་བསིལ་ལ་ནུས་པ་ཆེ་བ་འདུག་ཟེར་བས།
ངས་དེ་སྐད་བྱས་ཏེ་དགེ་བཤེས་འདིས་ངའི་ཚིག་ལ་ཡིད་མི་ཆེས་པར་འདུག་
གསུངས་པས་དགེ་བཤེས་ཞུམ་ཞིང་དད་པར་གྱུར་ཏེ། “ཤིན་ཏུ་ལྐོག་འགྱུར་
ཐམས་ཅད་མཁྱེན་པའི་ཡུལ། ། མངོན་སུམ་ཉིད་དུ་མཇལ་བའི་བློ་ལྡན་མིང་། །
བྱོལ་སོང་ཕྱུགས་ཀྱི་ཕྱུགས་དང་རབ་མཚུངས་པ། །བདག་བློས་ནོངས་པར་གྱུར་
པ་མཐོལ་ཞིང་བཤགས། །སླན་ཆད་ཁྱེད་ཀྱི་རྣམ་ཤེས་ཚོགས་དྲུག་འདི། །བྱ་བ་
སྒྲུབ་དང་སོ་སོར་རྟོགས་པ་ཡི། །ཡེ་ཤེས་དག་པ་དྲི་མིད་ཡིན་མིན་གྱི། །ཐེ་ཚོམ་
གཅོད་མཛད་ཁྱོད་ལ་ཕྱག་འཚལ་ལོ།” ཞེས་ཆེད་དུ་བསྟོད་པ་བྱས་སོ། །རྣམ་
ཐོས་ ཚལ་ དུ་ རྒྱལ་ བའི་ཚེམས་ བསྟན་ པའི་ ཚེ་ ལོ་ཙཱ་ སྒྱུར་ ཞིག་ གསུངས་ པས།
དགེ་བཤེས་སྐད་འགག་ནས་མི་ཐོན་མ་ཆི་ཞུས་པར། ཁྱོད་རང་སྒྱུར་ཞིག་སྐད་
374



ངས་ཤེས་གསུངས་ནས་བྱིན་གྱིས་རླབས་པས་སྐད་ཆེ་ཞིང་སྙན་པ་བྱུང༌། ལོ་ཙཱ་
ཞུས་ཚར་བ་དང་ཡང་ཁོང་གི་སྐད་སྔོན་མ་ལྟར་ལས་མ་བྱུང་བས་ཤིན་ཏུ་མཚར་
ནས་བསྟོད་པ་ཚིགས་སུ་བཅད་པ་བརྗོད། ཁོང་ཙ་རིའི་ཞོལ་དུ་ལོ་གསུམ་སྒྲུབ་
པ་ བགྱི་བར་བྱིན་ གྱིས་ རླབས་ སུ་ གསོལ་ ཞུས་ ཙ། ཁྱོད་ལ་བར་ཆད་འོང་།
དབུས་གཙང་དུའང་འཁྲུག་པ་ཆེན་པོ་འོང་། ངའི་ཕྱག་ཕྱིར་ཁམས་ཕྱོགས་སུ་
འདོང་གསུངས། དེ་མ་ཐག་ཚལ་ཁམས་གཉིས་འཁྲུགས། འདི་ལགས་སམ་
ཞུས་པས་འདི་ནི་འགོ་འཛུགས་ཙམ་ཡིན་རིམ་པར་འོང་གསུངས་པས། དེ་
ནས་ས་སྐྱའི་བཞི་ཐོག་དང་དཔོན་ཆེན་ནང་ཞིག་སོགས་དབུས་གཙང་ཀུན་མ་
བདེ། ཧོར་དམག་མང་པོ་འགྲིམས་པ་སོགས་གསུང་ཇི་ལྟ་བ་བཞིན་བྱུང་བས།
ཡང་དགེ་བཤེས་ནས“དུས་གསུམ་ལ་ནི་སྒྲིབ་པ་མི་མངའ་བས། ། ཀུན་མཁྱེན་
སྒྲིབ་མེད་དེ་ལ་ཕྱག་འཚལ་ལོ”ཞེས་སོགས་བསྟོད་པ་མང་དུ་མཛད། དེ་ལྟར་
སྐྱིད་ཤོད་དང་དྭགས་ཀོང་ཐམས་ཅད་དུ་ཆོས་འཁོར་བསྐོར་བ་ལ་ཆོས་ཁྲི་གཡོ་བ་
དང་འཇའ་འོད་ངོ་མཚར་གྱི་ལྟས་དུ་མ་བྱུང་། སླར་ཁམས་ཀྱི་ཀརྨར་བྱོན།
མར་ལམ་སོག་ཆུ་ཁ་ཞེས་པའི་ཆུ་ཆེན་དུ་འགྲོ་བ་རྣམས་བསྒྲལ་པར་དཀའ་ཞིང་
ཚེ་སྲོག་ལ་ཉན་ཁ་ཆེ་བར་གཟིགས་ཏེ་རབ་བྱུང་དྲུག་པའི་ས་སྦྲུལ་ལོར་སོག་་
ལྕགས་ཟམ་འཛུགས་པར་མཛད། དེ་དང་ཕྱོགས་མཚུངས་ཨུ་ པ་ལར་ཡང་
ལྕགས་ཟམ་བཙུགས་པར་མཛད་དེ་སྐྱེ་བོ་དུ་མ་འགྲོ་འོང་གི་བསྒྲལ་བར་དཀའ་
བའི་ སྡུག་བསྔལ་ལས་བསྐྱབས། ཀརྨར་ཞི་ལྷག་ཟུང་དུ་ཆུད་པའི་བསམ་་་་
གཏན་པ་ཤིན་ཏུ་མང་བ་བྱུང་ཞིང༌། དེར་ཀླུ་སྒྲུབ་ཀྱི་དགོངས་པ་ཇི་བཞིན་
རྟོགས་ནས་ཆོས་དབྱིངས་བསྟོད་པའི་རྣམ་བཤད་མཛད། དགེ་བསྙེན་རྡོ་རྗེ་
རྒྱལ་པོའི་གནས་ལ་སོགས་ཀྱི་ཆུ་ལ་ཟམ་པ་མང་པོ་བཙུགས། མཁའ་འགྲོའི་
བརྡ་ལས། རྒྱུད་ཀྱི་བདག་པོ་འབུམ་པའི་དོན་ལེགས་པར་དགོངས་ཏེ། རྣལ་
འབྱོར་གསུམ་སྙིང་གི་དགོངས་པ་བཀྲལ། དེར་ཀུན་བཟང་གི་སྤྱོད་པའི་སྨོན་
375



ལམ་ཡང་མཛད། དགོན་གསར་ལྷུན་གྲུབ་སྟེང་དུ་བཞུགས། ཕལ་ཆེན་ཞིང་
བཀོད་ཀྱི་བསྟོད་པ་མཛད། སྤྱན་རས་གཟིགས་དང་འཇམ་དབྱངས་ལ་སོགས་
པས་ཞལ་གཟིགས་དང་ལུང་བསྟན་ཚིགས་སུ་བཅད་པ་ཡང་ཡང་བྱུང་། བོད་
དུ་མ་གཅིག་གི་གཅོད་ཡུལ་བརྒྱུད་པའི་ནང་ནས་ཁྱད་པར་གྱི་བཀའ་བབས་ནི་
དྲུང་ ཐམས་ཅད་མཁྱེན་པ་ རང་བྱུང་ཞབས་ལ་མངའ་བ་དེ་ལས་བརྒྱུད་པའི་་
གཅོད་རྒྱུད་ཟུར་མང་ལུགས་ད་ལྟའང་ཕྱག་ལེན་ཉམས་བཞེས་དར་རྒྱས་སུ་་་
བཞུགས་པས་འདི་ཁོ་ན་བྱིན་རླབས་གཞན་ལས་ལྷག་པར་ཆེ་བར་གྲགས་སོ། །
གཞན་ ཡང༌ རྗེ་ འདིས་ མདོ་ སྔགས་ བཀའ་ གཏེར་ གྱི་ ཆོས་ ཐམས་ ཅད་ དང་།
རིག་པའི་གནས་གང་ཡང་གསན་བསམ་མ་མཛད་པ་མེད་ལ་ཐམས་ཅད་དཔྱིས་
ཕྱིན་པ་ཤ་སྟག་དང་འཆད་རྩོད་རྩོམ་གསུམ་ཇི་ལྟར་མཛད་པ་དེ་རེ་རེར་ཡང་
འདི་ཁོ་ནར་སྐུ་ཚེ་གཅིག་ལ་ཉམས་བཞེས་མཛད་པར་འདུག་སྙམས་པ་ཁོ་ན་
དང་། ས་ཆ་ཡུལ་རིས་ཕྱོགས་མེད་དུ་བྱོན་ཏེ་དབེན་གནས་སྒོམ་སྒྲུབ་མཛད་པ་
ནི་གྲངས་ཀྱིས་མི་ལང་ཞིང་ཞབས་ཀྱིས་མ་བཅག་པའི་ས་དང་སྒྲུབ་པ་མ་མཛད་
པའི་གནས་མེད་པ་ཡུལ་ལུང་འདི་དང་། སྒྲུབ་གནས་འདི་ལ་རྗེ་རང་བྱུང་
ཞབས་ཀྱིས་ལོ་གསུམ་དང་ལྔ་དང༌། བདུན་ལ་སོགས་པ་བཞུགས་ཞེས་ཀུན་
གྱིས་གླེང་བར་བྱེད་ཅིང་སོ་སོར་ཕྱག་ཞབས་ཀྱི་རྗེས་བཅས་མཇལ་རྒྱུ་ཡོད་པ་ལྟར་
སྐུ་ཚེ་ཧྲིལ་པོར་སྒྲུབ་པ་ཁོ་ན་མཛད་པ་ལྟ་བུ། བསྟན་བཅོས་བརྩམས་པ་དང་
གནས་དགོན་ཕྱག་བཏབ་པ། རྟེན་བཞེངས་མཛད་པ་ལའང་དེ་ལྟ་བུ་བཅས་
འཕྲིན་ལས་རྣམ་པ་བཞིའི་སྒོ་ནས་བསྟན་འགྲོའི་དོན་མཛད་པའི་ཚུལ་རྣམ་ཐར་
བསམ་གྱིས་མི་ཁྱབ་ཅིང་སྙིགས་འགྲོའི་བློའི་ར་བ་ལས་ཡོངས་སུ་བརྒལ་བས་ན་མི་
རྣམས་གྱ་ཚོམ་གྱི་གནས་སུ་ལྷུངས་བར་ཡང་འགྱུར་ན་རྫོགས་པའི་སངས་རྒྱས་ཀྱི་
མཛད་འཕྲིན་ལ་ལྟེམས་ཀྱང་མེད་པར་ངེས་ཤེས་བརྟན་པོས་ཡི་རངས་བྱེད་
དགོས་པ་གནད་དམ་པའོ། །དེ་ནས་རབ་བྱུང་དྲུག་པའི་ལྕགས་ལུག (1331)
376



ལོར། ཧོར་རྒྱལ་པོ་ཐོག་ཐེ་མུར་འཇའ་ཡན་དུ་རྒྱལ་པོ་ནས་གསེར་ཡིག་པ་
མགོན་པོ་ཚང་ཚིང་སོགས་ལ་འཇའ་ས་དང་སྔོན་ཀརྨ་པཀྴིར་མོང་གོལ་རྒྱལ་པོས་
ཕུལ་ནས་མ་བཞེས་པའི་གསེར་གྱི་ཐམ་ག་འཇའ་ཟེར་མ་འབུལ་བ་བཅས་སྤྱན་
འདྲེན་པར་དབུས་སུ་འབྱོར་ཏེ་གོང་མའི་འཇའ་ས་རིང་མོར། དཀོན་མཆོག་
གསུམ་གྱི་བྱིན་རླབས་ཀྱིས་བསོད་ནམས་ཆེན་པོའི་དཔལ་ལ་བརྟེན་ནས་རྒྱལ་པོ་
ངེད་ཀྱི་ལུང་རང་བྱུང་རྡོ་རྗེ་ལ་གསོལ་བ། ཞེས་པ་སོགས་དད་གདུང་ཆེན་པོས་
རིང་བའི་སྟབས་སུ་འཕུལ་བའི་ལུང་དང་། ས་སྐྱ་ལ་སོགས་པའི་བོད་ཀྱི་བླ་
དཔོན་རྣམས་ལ་ཡང་བཀའ་ཤོག་བསྩལ་བ་ལ་གསེར་ཡིག་པ་རྣམས་དང་ལྷན་
ཅིག་ཏུ་གྱིས་ལ། རིན་པོ་ཆེ་ཀརྨ་པ་གར་བཞུགས་སུ་སོང་ནའང་ཁྱེད་རྣམས་
ཀྱིས་གྲོགས་དན་གྱིས། ལེ་ལོ་དང་འཛོལ་བ་བྱུང་ན་ཉེས་པ་ཁྱེད་རྣམས་ལ་ལེན་
དུ་འོང་། ཞེས་པ་སོགས་འབྱོར་བས་ཏི་ཤྲི་ཀུན་དགའ་རྒྱལ་མཚན (འདི་ས་
སྐྱའི་ལྷ་ཁང་བླ་བྲང་གི་གདུང་རྒྱུད་གྲས་རིན་ཆེན་དཔལ་ནས་བཟུང་ཡོན་རྒྱལ་
རབས་གསུམ་གྱི་ཏི་ཤི་མཛད་པ་ཡིན) ལ་སོགས་པས་འཇའ་ས་བསྒྲགས་ཏེ་ཆོས་
རྗེ་རིན་པོ་ཆེར་ངེས་པར་ཕེབས་གྲུབ་པའི་ཞུ་འབུལ་དང༌། ཕེབས་རྫོང་་་་་་
བཏེགས། དེ་ནས་ལུག་ ལོ་ ཟླ་ བ་ བདུན་ པ་ ལ་ ཧོར་ཡུལ་ དུ་ ཕྱག་ བཏེགས།
འདམ་གཞུང་དུ་ཕེབས་པ་དང་རྒྱལ་པོའི་ སྐུ་ཚེ་ལ་བར་ཆད་ཡོང་བར་འདུག་
ད་རེས་ སོང་ཡང་མི་མཇལ་བར་འདུག་གསུངས་ནས་མཚུར་ཕུར་ཕྱིར་ལོག་་་་
མཛད་པས་ཧོར་ཡུལ་དུ་རྒྱལ་པོ་འཇའ་ཡན་དུ་ཟླ་བ་བརྒྱད་པ་ལ་ཀྱིན་ཇང་ཧུར་
སྐུ་གཤེགས། སླར་ཡང་གདན་ཞུའི་གསེར་ཡིག་པ་བྱུང་བ་ལྟར་ཆུ་སྤྲེལ་ཟླ2་བ་་
(1332) ལོ་ཧོར་ཡུལ་དུ་ཆིབས་བསྒྱུར། རྒྱ་བོད་ཀྱི་ཕེབས་ལམ་དུ་འགྲོ་དོན་
མཐའ་ཡས་པ་མཛད། རྒྱལ་པོ་གནམ་དུ་གཤེགས་ས་ཀྱིན་ཇང་ཧུར་ཡིན་པ་
མཁྱེན་ཏེ་དེར་ཕེབས་པ་དང་སྒྲིབ་སྦྱང་གི་ཆོ་ག་མཛད། རྒྱལ་བུ་རཏྣ་ཤིས་རབ་
ཏུ་དད་པའི་སྒོ་ནས་རྩ་བའི་བླ་མར་བཀུར་ཏེ་ཀྱིན་ཇང་ཧུར་ཀར་སྡེའི་དགོན་པ་
377



བཞེངས། ལོ་དེའི་ཟླ་10ཚེས་18ལ་ རྒྱལ་ པོའི་ ཕོ་བྲང༌ ཤང་ཏོར་དུ་ ཕེབས།
རྒྱལ་པོ་རིན་ཆེན་དཔལ་བློན་པོ་དང་བཅས་པས་བསུ་བ་དང་བཀུར་སྟི་རྒྱ་ཆེན་
པོས་མཆོད། ད་དུང་རྒྱལ་པོ་རིན་ཆེན་དཔལ་ཡང་སྐུ་ཚེ་ཐུང་བར་ལུང་བསྟན་
ནས་དབང་དང་འཕོ་བ་ལ་སོགས་པས་རྗེས་སུ་བཟུང་སྟེ་ཟླ་བ་གཅིག་ནས་་་་
གཤེགས། དེའི་གཅེན་པོ་ཐོ་གན་ཐེ་མུར་བྱ་བ་སྨན་རྩེའི་ཡུལ་ཟེར་བའི (སུང་
རྒྱལ་རབས་གནས་ཡུལ་ནན་ཅིང་དང་ཧང་ཀྲོའུ་ཁུལ་ཟེར)རྒྱ་ནག་ཆེན་པོ་ན་
བཞུགས་པ་རྒྱལ་སར་བསྐོ་བ་ལ་རྩིས་པ་རྣམས་དང་ཆོས་རྗེ་རིན་པོ་ཆེའི་ལུང་
གིས་ཟླ་བ་དྲུག་འཐེན་ནས་དེའི་རིང་ཨོལ་ཐེ་མུར་གྱིས་སྲིད་བསྐྱངས། རབ་
བྱུང་དྲུག་པའི་ས་བྱ་ཟླ་1ཚེས་15སྟེ (1333) ལོ་རྒྱལ་པོ་སྤྱན་འདྲེན་པའི་མི་བྱེ་བ་
ཕྲག་མང་པོ་ལམ་མི་གཤོག་པའི་དབུས་སུ་རྒྱལ་པོ་གུར་དཀར་ཆེན་པོའི་ནང་
གསེར་ཁྲི་ལ་བཞུགས་པ་ལ་རྒྱངས་རིང་ནས་རིན་པོ་ཆེའི་སྡུན་བསུ་བར་བྱོན་ཏེ་
ཞབས་ལ་སྤྱི་བོས་གཏུགས། ཡོན་མཆོད་ལྷན་ཅིག་པར་ཕོ་བྲང་ཤང་ཏོར་དུ་
ཕེབས། རྒྱལ་པོ་རྒྱལ་རྒྱུད། ཨོལ་ཐི་མུར། ཐའི་ཤྲི་སོགས་དད་པས་འདུད་
ཅིང་ཐམས་ཅད་དམ་པའི་ཆོས་ཀྱི་ལམ་བཟང་པོར་དཀྲི་བར་མཛད། ཐའི་ཁྲི་
དང་མི་དཔོན་མང་པོའི་དབར་འཕྲུག་ཆེན་བྱུང་བར། ཞལ་ཏ་གནང་སྟེ་་་
བསྡུམས། ཆུ་བྱ་ཟླ་6པའི་ཚེས་8 (1333) ལ་ཕོ་བྲང་ཤང་ཏོར་རྒྱལ་པོ་ཆེན་
པོ་གོ་སར་དབང་བསྐུར་ཏེ་ཆོས་རྗེ་རིན་པོ་ཆེས་ཤིས་བརྗོད་ཀྱང་མཛད། གོང་
མའི་ལུང་ གིས་ རིན་ པོ་ ཆེའི་ ཉེ་ གནས་ གྲགས་ བརྩོན་ ལས་ ཀ་ཆེན་ པོར་ སྤར།
རྒྱལ་པོ་བཙུན་མོ་སྲས་དང་བཅས་པ་ལ་དབུ་ཐོག་ཏུ་བུམ་པ་བཞག་ནས་དབང་
བསྐུར་བའི་ཚེ་ཁོང་རྣམས་ཀྱི་སོ་སོའི་རྟོགས་པ་གང་ཤར་བ་མཁྱེན་ཏེ་ལན་བཙལ་
བས་ཐམས་ཅད་མངོན་པར་མཁྱེན་པ་ལ་ཧ་ལས་ཏེ་མི་བྱེད་པའི་དད་པ་ཐོབ།
དེ་ནས་ཐུགས་རྗེ་ཆེན་པོས་ལུང་བསྟན་པ་དང༌། རྒྱལ་པོ་ཆེན་པོའི་ལུང་གིས་
ཁྱེད་ཆོས་ཀྱི་དབང་ཕྱུག་ལགས་པས་བདག་ལ་རིགས་འཛིན་པད་མའི་ཚེ་ཆུ་་
378



བསྩལ་དུ་གསོལ་ཞེས་གསོལ་བ་བཏབ་པས། དེ་ལྟ་ན་བོད་ཀྱི་བསམ་ཡས་ནས་
འདོན་དགོས་གསུངས་ནས་ལེན་ཅིག་བོད་དུ་འབྱོན་པར་ཆས་པས། གོང་མ་
ཆེན་པོས(ཆོས་ ཐམས་ཅད་སྟོང་པ་ཉིད་དུ་རྟོགས་པའི་སངས་རྒྱས་ཀརྨ་པ)
ཞེས་པའི་མཚན་གྱི་ཆོ་ལོ་དང་། ཤེལ་གྱི་སྦེལ་ཀ གསེར་ཡིག་སྒོར་མོ་རྣམས་
འཇའ་སར་ ཕུལ། ཉིད་ཀྱི་ཞལ་སློབ་ མདོ་ ཁམས་ན་ཏིང་འཛིན་བཟང་པོ།
ཚལ་པ་དགེ་སྦྱོང་ཆེན་པོ་སོགས་ལ་སི་ཏུའི་དམ་ག་དང་ལས་ཀ་ཆེ་བ་གནང་།
ཁོངས་གཏོགས་ཙ་རི་གསར་རྙིང་ལ་ སོགས་པའི་གནས་དགོན་རྣམས་ལའང་
གསེར་བྲེ་ལ་སོགས་པའི་སྐུ་འཁྱོས་ཀྱི་ཡོ་བྱད་ཆེ་བ་ཕུལ། མཚུར་ཕུར་ཐོག་ཐེ་
མུར་འཇའ་ཡན་དུ་གོང་མའི་ ཡིན་ ཐང་འཛུགས་རྒྱུ་དང་། མཚུར་ལུང་པ་་
རྣམས་དར་ རྒན (དར་གན)དུ་ཕུལ། དེ་ནས་ཤིང་ཁྱི་ཟླ་5ཚེས་15ལ་ཕྱག་
བཏེགས་ཏེ་རི་བོ་རྩེ་ལྔར་བྱོན། གནས་དེར་འཕགས་པ་འཇམ་ དཔལ་ གྱི་
འཕྲིན་ལས་ཀྱི་བཀོད་པ་གཟིགས། མི་ཉག་འགར་ལྷ་ཁང་དགོན་པ་ཉམས་
གསོ་དང་ཆོས་ཀྱི་རིང་ལུགས་འཛིན་པ་མང་པོ་བསྐོས། འཕྲུགས་པ་ཆེ་ཆུང་
མང་པོ་བསྡུམས། སྨར་ཁམས་ནས་ ཀརྨ་བརྒྱུད་འགྲོ་དོན་དཔག་ཏུ་མེད་པ་
མཛད་དེ་ཤིང་ཕག་ཟླ་5ཚེས་25ལ་འདམ་གཞུང་དུ་ཕེབས། དབུས་གཙང་ན་
ཆེ་བ་ཐམས་ཅད་ཀྱིས་བསུ་བ་ཇ་འདྲེན་བཀུར་སྟི་བསམ་གྱིས་མི་ཁྱབ་པ་ཞུས།
དེ་ནས་གདན་ས་མཚུར་ཕུར་ཕེབས། དགུན་བསམ་ཡས་མཆིམས་ཁུར་ཟླ་བ་
དྲུག་བཞུགས་ནས་མཁས་བཙུན་མང་པོའི་སྒྲུབ་སྡེ་བཙུགས་མཁས་བཙུན་ཀློང་
ཆེན་རབ་འབྱམས་པ་ཁྲིད་པ་དཔོན་དུ་བསྐོས། རིན་པོ་ཆེ་ལས་བཀའ་བསྟན་
འགྱུར་རོ་ཅོག་བཞེངས་ཏེ་རབ་ཏུ་གནས་པར་མཛད། གོང་མའི་སྐུ་ཚེ་བསྲིང་
བའི་ཆེད་དུ་བསམ་ཡས་ཕུ་ནས་རྫུ་འཕྲུལ་གྱིས་ཚེ་ཆུ་སྤྱན་དྲངས་གོང་མ་ནས་
གདན་འདྲེན་གསེར་ཡིག་པ་ཡང་ཡང་བྱུང་ནས་མེ་བྱི་ཟླ་8ཚེས་8ཏེ (1336) ལོ་
སླར་ཡང་ཧོར་ཡུལ་དུ་ཐེངས་གཉིས་པ་ཕྱག་བཏེགས། ཕེབས་ལམ་དུ་འགྲོ་
379



དོན་དཔག་མེད་མཛད་དེ་གོང་མའི་ཕོ་བྲང་དུ་ཕེབས། མཆོད་ཡོན་གཉིས་
དང་ནང་བློན་ཐའི་ཤི་ཁོ་ན་ལས་མེད་སར་གོང་མ་ལ་ཚེ་དབང་གནང་སྟེ་ཚེ་ཆུ་
དྲངས། ་ དེའི་སྟོབས་ཀྱིས་ཧོར་གྱི་རྒྱལ་ས་མནན་པ་ལ་རྒྱལ་པོ་སྐུ་ཚེ་རིང་ཤོས་
འདི་བྱུང་། དེ་ནས་གྱི་མི་ཤན་དུ་བཞུགས་སྐབས་ས་གཡོས་འབྱུང་ཉེན་འདུག་
གསུངས་པས་གོང་མ་མཆོད་ཡོན་གཟིམ་གུར་ལ་བཞུགས། - མེ་གླང་ལོ་ཟླ་8པ་
དེར་ས་གཡོས་ཀྱིས་མཁར་གྲོང་མང་པོ་ཞིགས། རྗེ་ལ་སྐྱབས་ཞུས་པ་ཐམས་
ཅད་ལ་སྐྱོན་མ་བྱུང་། སྐབས་དེར་རྒྱ་དང་མདོ་སྨད་པའི་བནྡེ་ངན་པ་འགའ་
ཞིག་གི་བྱ་སྤྱོད་ལ་བརྟེན་ནས་ཆོས་ལ་མི་དགའ་བ་དང༌། མི་དཔོན་མང་པོའི་
བསྒྲོས་ཕྱོགས་ཀྱིས་དགོན་པ་རྣམས་བཤིགས། བན་དེ་མི་གཙང་བ་ཐམས་
ཅད་ཁྲལ་དམག་འུལ་གསུམ་བསྐུལ་རྒྱུའི་ལུང་བསྒྲགས་པ་ལ་སུས་ཀྱང་ཞུ་ངོ་མ་
འདྲོང༌། དེའི་ཚེ་ཕོ་བྲང་གི་ཁྲིམས་ར་འུ་མོན་གདོང་གི་ཚོགས་ཆེན་སར་རིན་
པོ་ཆེ་ཕེབས་ནས་ཁྲིའུ་ལ་བཞུགས། རྒྱལ་བློན་ཐམས་ཅད་ལ་རྒྱུ་མཚན་དང་
བཅས་པའི་བཀའ་བཀྱོན་པས་ ཐམས་ ཅད་དད་ ཅིང་བསྐྲགས་ནས། དེ་མ་
ཐག་དགོན་གནས་ལྷ་ཁང་རྣམས་གན་ནས་གསོ་བ་དང་། བན་དེ་ཐམས་ཅད་
གཙང་མི་གཙང་མེད་པར་དར་གན་དུ་འདོན་པའི་འཇའ་ས་ཕྱོགས་ཐམས་ཅད་
དུ་བསྒྲགས། ཏའི་ཏུའུ (རྒྱ་སྐད་དུ་ཧྲང་ཏུ་ཟེར) ཤིང་ཀུན་ལ་ ཀར་སྡེའི་་་
དགོན་པ་བཞེངས། འབྲི་ཕག་གི་རིན་པོ་ཆེ་ལ་ཤེལ་གྱི་སྦེལ་ཀ་དང་། མཚུར་
ཕུའི་གདན་ས་པ་ལ་གསེར་ཐམ་གནང༌། དེ་ནས་གོང་མའི་གསུང་གིས་གཞན་
བླ་མཆོད་ཐམས་ཅད་ནས་སྦྱིན་བདག་དང་། དབང་རིས་ས་ཆའི་ཞལ་ཏ་ཞུ་གི་
འདུག ཉིད་ལ་དེ་ལྟ་བུ་གསུང་ཞུ་མེད་ལགས་སམ་ཞུས་པར། ཁོ་བོ་ལའང་
ཀོང་པོའི་རྒྱལ་ཁམས་མི་ཁྱིམ་འབུམ་ཕྲག་ཙམ་ཡོད་གསུངས། འོ་ན་དེའི་མི་
དཔོན་ལ་ངེད་ཀྱི་གནང་སྦྱིན་དང་ལས་ཀ་ཆེན་པོ་བྱེད་ཞུས་པས། དེ་རྣམས་
ངེད་ཀྱིས་ཐུགས་རྗེ་ཆེན་པོ་ལ་གསོལ་བ་བཏབ་ནས་ཆོས་ཀྱིས་འདུལ་བ་ལས་མི་
380



དཔོན་གྱིས་འདུལ་མི་ནུས་གསུངས། ལས་ཀ་གནང་སྦྱིན་མ་བཞེས། དེ་ནས་
ཧྭ་ཆིང་སོང་ཟེར་བ་སོགས་ནག་ཕྱོགས་པ་འགའ་ནས་གནམ་མཆོད་པ་རྣམས་ལ་
གཙེར་བ་དང་། རྒྱལ་བློན་རྣམས་ཀྱིས་བོད་དུ་ཕེབས་སུ་མ་སྟེར་བ་བཅས་ཀྱིས་
ཆོས་རྗེ་རིན་པོ་ཆེ་ཐུགས་ཆད། ས་སྟག་ཟླ་3ལ་རྒྱལ་བློན་ཀུན་འཛོམས་སར
(རྣལ་འབྱོར་ང་ནི་ནམ་མཁའི་སྤྲིན་དང་འདྲ། གར་འགྲོ་མི་ཤེས་པས་ཆོས་
དོན་སྒྲུབ་པར་འདོད་པ་རྣམས་མྱུར་བར་སྒྲུབས་ཤིག）གསུངས། དེ་མ་ཐག་
ནམ་མཁའ་ལས་མགྲོ་མགོན་ཆོས་ཀྱི་རྗེ་མྱ་ངན་ལས་འདས་སོ། ། ཞེས་པའི་སྒྲ་
དང་ས་གཡོས་ཆེན་པོ་བྱུང་། གོང་མ་རྒྱལ་བློན་རྣམས་ལ་ཉིན་བཞིན་དུ་ཆོས་
དང་ཞལ་ལྟ་མཛད། ཞལ་གདམས་ཚིགས་བཅད་མ་ མང་པོ་ཡང་གསུངས།
ས་ཡོས་ཟླ་6ཚེས་8ནས་ཅུང་ཟད་བསྙེན་པའི་ཚུལ་བསྟན། ཚེས་14ཉིན་ཕྱེད་
དུས་རྒྱལ་བློན་ཀུན་གྱིས་བསྐོར་ནས་བཞུགས་པའི་ཚེ་འདུལ་འཛིན་པ་ལ་དཔའ་
བོ་མཁའ་འགྲོ་ཐམས་ཅད་བྱོན་འདུག་མཆོད་པ་ཤོམས་ཤིག་གསུངས། ལྗགས་
དབུགས་སྔར་ལས་བྲེལ་བ་མཐོང་ནས་བློན་པོ་ཆེན་པོ་བ་ཡན་ཐའི་ཤིས་ངུས་ཏེ་
བདག་ཅག་རྣམས་ལ་ཐུགས་རྗེས་གཟིགས་ཏེ་ མྱ་ངན་ལས་མི་འདའ་བར་་་་་
བཞུགས་སུ་བསོལ་ཞུས་པར། ང་བོད་ཡུལ་དུ་འགྲོ་སྙམས་པ་ཡིན་ཏེ་ཁྱེད་རྒྱལ་
བློན་ལ་མ་གྲུབ་ངའི་བཀའ་ལས་འདས་གསུངས། སླར་ཡང་ད་རེས་སྐུ་ཁམས་
དྭངས་བར་མཛད་དུ་གསོལ། བོད་དུ་སྤྱན་འདྲེན་ནོ་ཞུས་པས་ད་སྔ་ཕར་ཡང་
སོང་ཟིན། དེ་ཙམ་དུ་སོང་ནས་ཟློག་མི་ནུས་པས་ཞིང་གཞན་དུ་འགྲོ། རྒྱལ་
བློན་ རྣམས་ བསྟན་ པ་ དང༌ རྒྱལ་ ཁྲིམས་ ཆོས་ བཞིན་ དུ་ སྐྱོངས་ཤིག་ གསུངས།
(རྣལ་འབྱོར་ང་ནི་ཞིང་ཁམས་གཞན་དུ་འགྲོ། ། ཁྱེད་རྣམས་དམ་པའི་ཆོས་ལ་
བརྩོན་པར་གྱིས)གསུངས་ཏེ་དགུང་ལོ་ང་དྲུག་པ་རབ་བྱུང་དྲུག་པའི་ས་ཡོས(
1339) ལོ་ཕོ་བྲང་ཤང་ཏོར(རྒྱ་སྐད་དུ་ཧྲང་ཏུའུ་ཟེར་)དེ་ཉིད་དུ་མྱ་ངན་ལས་
འདས་པའི་ཚུལ་བསྟན་ཏོ། །སང་ཚེས་15ནུབ་མོ་ཟླ་བ་ཤར་བའི་ཚེ་གོང་མའི་ཕོ་
381



བྲང་ནང་མའི་སྒོ་སྲུང་རེས་པ་བརྗེ་བའི་རེས་དཔོན་དུ་རན་ཐི་མུར་གྱིས་ཟླ་བའི་
དཀྱིལ་འཁོར་གྱི་སྟེང་དུ་ཆོས་རྗེ་རིན་པོ་ཆེ་ མཆོད་རྟེན་ནང་ན་སྐུ་དངོས་སུ་་
བཞུགས་པ་མཐོང་། གྲོགས་ ལ་ སྦྲན་ པས་ སྒོ་སྲུང་ བཅོ་ བརྒྱུད་ཀྱིས་ མཐོང་།
རེས་དཔོན་གྱིས་གོང་མ་ལ་ཞུ་བ་ཐེངས་པས། གོང་མ་དཔོན་བློན་ཕལ་ཆེ་བས་
མཇལ་དེ་ཚེ་ཕོ་བྲང་གི་སྟེང་ནས་དར་འཕྱར་དུང་བུས་མཆོད་རྫས་དང་བདུག་
སྤོས་སྒྲེངས་ཏེ་རྒྱལ་བློན་ཐམས་ཅད་ཀྱིས་ཕྱག་དང་གསོལ་བ་སྨོན་ལམ་བཏབ།
གོང་མའི་ལུང་གིས་དེའི་ཡིན་ཐང་འདྲ་གཉིས་བཞེངས་སུ་བཅུག་སྟེ་འདྲ་གཅིག་
གོང་མའི་ཕོ་བྲང་དུ་བཞུགས་སུ་གསོལ་ནས་སྐུ་འདྲ་ཟླ་ཞལ་མ་ཞེས་ཆོས་རྗེ་རིན་
པོ་ཆེ་སྐུ་དངོས་དང་བྱིན་རླབས་མཚུངས་པའི་རྟེན་དུ་མཛད། འདྲ་གཅིག་
མཚུར་ཕུའི་རྟེན་དུ་བསྩལ། དེ་དང་མཚུངས་པར་སྔོན་སྲོག་སྐྱབས་མཛད་
པའི་སོག་པོ་དཔོན་གཡོག་གསུམ་གྱིས་ཆུ་དོང་འཇའ་མོ་བརྒྱུད་བྱོན་པ་མཐོང་།
ཟི་ར་འུ་རྡོར་མདོ་ལི་ལ་བྱོན་པ་ཧོར་ཧུ་དཔོན་གཡོག་གིས་མཐོང་། དེ་བཞིན་
དུ་རྩེ་ལྔར་སེང་གེ་ཆིབས་ནས་བྱོན་ཏེ་དགའ་ལྡན་དུ་འགྲོ་གསུང་བ་སོགས་རང་
རང་ལ་དག་པའི་སྣང་བ་དུ་མ་བསྟན། དེ་ནས་ཞག་བཅུ་བཞིར་རྒྱལ་པོའི་
འབྱོར་པ་དཔག་ཏུ་མེད་པས་མཆོད་དེ་གོ་ཤི་དང་མི་ཆེན་ཐམས་ཅད་ཀྱིས་མདོ་
ལི་ལ་སྤྱན་དྲངས་ཏེ་ཚེས་ཉེར་ལྔ་ལ་ཙན་དན་ཨ་ག་རུ་ནག་པོས་སངས་རྒྱས་དང་
འཁོར་ལོས་བསྒྱུར་རྒྱལ་ གྱི་གདུང་ལྟར་སྦྱངས། དེའི་ཚེ་ལྟས་བཟང་བསམ་
གྱིས་མི་ཁྱབ་པ་དང་། འཇའ་ཚོན་སྣ་ཚོགས་ནམ་མཁའ་ཁྱབ་པའི་གསེབ་ནས་
དྲུང་གི་སྐུ་མང་དུ་སྣང་བ་ཕལ་ཆེར་གྱིས་མཇལ། ནམ་མཁའ་ནས་ཨཱ་ལི་ཀ་
ལིའི་སྒྲ་ཡང་གྲགས། ཚེས་26ཉིན་གདུང་ཞལ་འབྱེད་སྐབས་ཨུཏྤལ་སྤུངས་
འདྲའི་སྤྲིན་གྱི་དབུས་སུ་ཆོས་རྗེ་རིན་པོ་ཆེ་བཞུགས་ནས་ནུབ་ཕྱོགས་སུ་བྱོན་པ་
དང༌། གནས་གསུམ་སྐུ་རུས་རྣམས་ལས་རང་བྱོན་དང་རིང་བསྲེལ་མང་པོ་
བྱོན་ཏེ་ངོ་མཚར་བའི་རྟེན་བསམ་གྱིས་མི་ཁྱབ་པ་བྱུང་སྟེ། སྐུ་གདུང་རིན་པོ་
382



ཆེ་མཚུར་ཕུར་གདན་དྲངས་ནས་གདུང་རྟེན་རིན་པོ་ཆེ་བཞེངས། རྒྱུ་ཧོར་མི་
ཉག་བོད་ཀྱི་ཡུལ་ཐམས་ཅད་དུའང་བཀྱེ་བ་ལས་མཆོད་པའི་ཞིང་དམ་པར་གྱུར་
བ་ཡིན་ནོ ( མདོ་སྨད་ཆོས་འབྱུང་)ལས་གདུང་རུས་ཁག་གཅིག་ནང་བཞུགས་
སུ་ཕུལ་པའི་གདུང་རྟེན་ཁང་བརྩེགས་ཀྱི་དབྱིབས་ཅན་མཐོ་ཁྱད་དུ་བཞེངས་པ་
ཀརྨ་ལི་ཤིའི་མཆོད་རྟེན་དུ་ གྲགས་ པ་ཞིག་ལན་གྲུ་མཁར་གྱི་བྱང་ སྒོའི་ནང་།
ཏོ་ཐཱ་ཟི་ཟིར་བའི་ལྷ་ཁང་ནང་བཞུགས་པ《དཀར་ཆག་རྣམ་དག་མེ་ལོང་»ལ་
གསལ་ལུགས་ཀྱང་བཀོད་ཡོད། རྗེ་འདི་ལ་ཞལ་སློབ་བྱུང་བ་ནི་ཉིད་ཀྱི་བླ་མ་
ཐམས་ཅད་ཀྱིས་ཆོས་གསན་ཏེ་གུས་པ་ཚད་མེད་དུ་མཛད་ལ། གསང་བདེ་
གུང་གསུམ་དང༌། དགའ་སྐྱོར་ཟུལ་གསུམ་ལ་སོགས་པའི་གདན་ས་བ་སྔ་ཕྱི་
དང་སློབ་དཔོན་རྣམས་དང་། རྨི་ལམ་འོད་གསལ་གྱི་རྩལ་རྫོགས་པ་རྟོགས་
ལྡན་གྲགས་སེང་། རིག་པའི་རྩལ་རྫོགས་པ་རྟོགས་ལྡན་བསམ་རིག ནུས་པ་
མཐར་ཕྱིན་པ་གཡུང་སྟོན་རྡོ་རྗེ་དཔལ། སྦས་པའི་བརྟུལ་ཞུགས་མཐར་ཕྱིན་
པ་རྒྱལ་བ་རི་ཁྲོད་པ། གཞན་ཡང་ཁུ་ཡོར་རྟོགས་ལྡན། རྟོགས་ལྡན་ཁྲག་
སྐྱུག་རྟོགས་ལྡན་མགོན་རྒྱལ། སྤྱན་སྔ་རྡོར་རིན། སྟག་ལུང་ཀུན་སྤང་རིན་
པོ་ཆེ། མཁས་གྲུབ་ཆོས་ཀྱི་རྒྱལ་པོ། དགེ་འདུན་སྒང་པའི་མཁན་པོ་མཁས་
བཙུན་པ། ཀུན་མཁྱེན་ཀློང་ཆེན་རབ་འབྱམས་པ་སོགས་མཁས་གྲུབ་དཔག་
མེད་དང༌། གོའི་ཤི་ཀུན་དགའ་རྒྱལ་པོ། ཏཱ་དབེན་གོའི་ཤི། སི་ཏུ་དགེ་
སྦྱོང་ཆེན་པོ (ཚལ་པའི་སི་ཏུ་དགེ་བའི་བློ་གྲོས)བླ་མ་ཏིང་འཛིན་བཟང་པོ་
སོགས་རྒྱ་དབུས་ཁམས་ཀོང་གི་གདན་ས་སྐྱོང་བ་མཐའ་ཡས་ཤིང་ཐམས་ཅད་
བརྗོད་ཀྱིས་མི་ལང་། རྗེ་འདིའི་གསུང་རྩོམ་ཡང་པོད་གྲངས་སུམ་ཅུ་བརྒལ་བ་
བཅས་བཞུགས་སོ། །
བཞི་པ། སྐུ་ཕྲེང་བཞི་པ་རོལ་པའི་རྡོ་རྗེ་བྱོན་པ་ནི། སྔོན་ཕོ་བྲང་ཤང་
ཏོ་རུ(རྒྱ་སྐད་དུ་ཧྲང་ཏུའུ)སྐུའི་བཀོད་པ་བསྡུས་ཏེ་ཟླ་བའི་དཀྱིལ་འཁོར་ནས་
383



འཛམ་གླིང་ལ་གཟིགས། སྐད་ཅིག་གིས་དགའ་ལྡན་དུ་བྱོན། བཅོམ་ལྡན་
འདས་བྱམས་པས་བསྐུལ་ཏེ་ཤེལ་གྱི་སྐས་ལས་སླར་མི་ཡུལ་དུ་གཤེགས་པའི་ཆོ་
འཕྲུལ་གྱིས་ཡུམ་གྱི་ལྷུམས་སུ་བཞུགས་ནས་ཆོས་རྗེ་རང་བྱུང་རྡོ་རྗེ་སྐུ་དངོས་སླར་
བྱོན་པ་ལྟར་མཛད་པ་སྟེ། སྐུ་འདའ་ཁར་ཏ་དབེན་གོ་ཤྲི་དཀོན་མཆོག་རིན་
ཆེན་གྱིས་དྲུང་ནས་ད་གཟོད་གང་དུ་སྐྱེ་བ་བཞེས་པ་ཁོ་བོ་ཡང་དེར་ཡོང་འདོད་
པས་ངེས་པ་ཞིག་གསུང་བར་ཞུས་པས། ཁྱོད་དེ་ཙམ་དུ་མོས་ན་ང་ཀོང་པོར་
འོང་གསུངས་པ་དང་ཞལ་ཆེམས་ཕྱག་བྲིས་བཅས་དོན་མཐུན་པར་ཀོང་པོ་དང་
མདོ་ཁམས་ཀྱི་བར་རྔོད་ཨ་ལ་རོང་གི་བྲག་ར་གོ་ཆེན་ང་དཀར་གྱི་གནམ་རྫོང་
(དེང་སྐབས་ཆབ་མདོ་ཁོངས་དཔལ་འབར་རྫོང་ར་ཡུལ་ཆུས་ཨ་ལ་མདོ)ཞེས་
བྱ་བར། ཡབ་བསོད་ནམས་དོན་གྲུབ་དང་། ཡུམ་ཡེ་ཤེས་ཀྱི་མཁའ་འགྲོ་མ་
འཇོ་གཟའ་བརྩོན་འགྲུས་རྒྱན་ལས། རབ་བྱུང་དྲུག་པའི་ལྕགས་འབྲུག་གི་ཟླ་
3ཚེས་8སྟེ (1340) ལོ་ སྐུ་བལྟམས། གདུང་ལྷ་ལྡོང་། (དེབ་དམར་དུ་
འཁྲུངས་ལོ་ཤིང་ཕོ་རྟ་དང༌། གདུང་སྐུ་ཅོར་ སོགས་སུ་གསལ་ཡང་འདིར་་
ཕྱོགས་མང་པོ་མཐུན་པ་ལྟར་འཁྲུངས་ལོར་བྱས་སོ) རྗེ་བཙུན་འདི་རྒྱ་ཡུལ་དུ་སྐུ་
གཤེགས་ཏེ་དགའ་ལྡན་དུ་བཞུགས་པ་ལ་བཅོམ་ལྡན་འདས་བྱམས་པས་ཡང་
དག་པར་བསྐུལ་ནས་ཡུམ་གྱི་ལྷུམས་སུ་གཤེགས་ཚེ་མངལ་དག་པའི་ཤེལ་གྱི་ཕོ་
བྲང་དུ་གྱུར་བ་སོགས་ཀྱི་མཛད་པ་ནི་བསམ་གྱིས་མི་ཁྱབ། མངལ་དུ་བཞུགས་
པའི་ཚེ་མ་ཎིའི་སྒྲ་གྲགས་པ་དང་། འཕྲུལ་འཁོར་མཛད་པས་ཡུམ་གྱི་ལུས་
འཕར་ཞིང་གཡོ་བ་ལ་སོགས་པ་བྱུང༌། སྐུ་བལྟམས་མ་ཐག་མ་ཎི་དང་དབྱངས་
གསལ་གྱི་གསུང་བྱུང་བས་ཡབ་དོགས་པ་སྐྱེས་པས། ཡུམ་གྱིས་ང་ལ་རྨི་ལམ་
བཟང་པོ་མང་པོ་བྱུང་བས་ཐེ་ཚོམ་མི་དགོས་ཞེས་རྨིས་ལྟས་གསུངས་པས་དོགས་
པ་ གསལ་ བར་ གྱུར། ངོ་ མཚར་ གྱི་ ལྟས་ མངོན་ གསལ་ ཅན་ མང་ པོ་ བྱུང༌།
དགུང་ལོ་གསུམ་ལ་མྱང་པོར་བྱོན། དེའི་ཚེ་ཡུམ་ལ་ང་ཀརྨ་པཀྵིའི་སྐྱེ་བ་ཡིན།
384



འཛམ་བུའི་གླིང་འདིར་ངའི་གདུལ་བྱ་མང་པོ་འོངས། ཁྱོད་ལྟོས་ཤིག་་་་་་
གསུངས་ནས་འཆི་མེད་འཕྲུལ་འཁོར་མཛད། ད་ལྷ་སར་འབྱོན་དགོས་ཞུས་
པས། དེ་ལན་རང་ ཨེ་ ཐོན། སྔོན་ ལ་ ཀོང་ པོའི་ཞོ་ཁ་ དང་། བྲག་ ཕྱི།
ནག་ཕུ་རྣམས་སུ་ཕྱིན་ནས་ལྟ་དགོས་པ་འདུག ཀོང་ཡུལ་གཤིན་རྗེའི་དོང་
ཁའི་འོག་ན་དམྱལ་བའི་ཟངས་ཁ་ཡོད་པས་དེ་ནས་སེམས་ཅན་མང་པོ་འདྲེན་
དགོས་པ་ཡོད། ངའི་ཞལ་མཐོང་བས་ངན་སོང་དུ་མི་འགྲོ་བ་ཡིན། མཚུར་
ཕུ་དང་། ཀརྨ་དང་། ཧོར་རྒྱལ་པོའི་ཕོ་བྲང་སོགས་ལའང་རིམ་གྱིས་འགྲོ།
རྒྱལ་པོའི་ཕོ་བྲང་སོགས་ལའང་ངའི་གདུལ་བྱ་དཔག་ཏུ་མེད་པ་ཡོད་པ་ཡིན་
གསུངས། དྲུང་ཉིད་ ཀརྨ་པཀིའི་སྐྱེ་བ་ལགས་ན་ཆོས་རྗེ་རང་བྱུང་རྡོ་རྗེ་མ་
ལགས་བསམ་ཞུས་པས། དེ་གཉིས་ཁྱད་མེད་གསུངས། ཡུམ་གྱི་མིག་ལ་ལིང་
ཐོག་བྱུང་ནས་སྨྲེ་སྔགས་བཏོན་པས། ཁྱེད་སེམས་མ་ཕམས་ཡེ་ཤེས་ཀྱི་མཁའ་
འགྲོ་བརྒྱ་རྩ་བརྒྱུད་ཀྱི་གཅིག་ཡིན། སང་ཕོད་ད་ཙམ་ཁྱེད་ལ་ཕྱག་འཚལ་བ་
ཡང་མང་པོ་འོང་གསུངས་ལྗགས་མཆིལ་བཏབ་པས་བསལ། ང་ཀོང་པོ་བུ་ཆུ་
གསེར་གྱི་ལྷ་ཁང་གི་རྒྱབ་ཏུ་གནས་གསར་པ་གཅིག་བཏབ་ནས་དེར་འདུག་པ་
ཡིན (རྩེ་ལ་སྒང་)བྱི་བའི་ལོ་ནས་ཁོ་བོ་ལ་གདུལ་བྱ་མང་པོ་འོང་བ་ཡིན་་་་་
གསུངས། དེ་ནས་མྱང་པོ་དང་ཀོང་པོ་སོགས་ཡུལ་ལུང་མང་པོར་བྱོན་ནས་སྐྱེ་
བོ་མང་པོ་ལ་ཁྱོད་འདི་དང་འདི་ཡིན། ཁྱོད་ཀྱི་ཁང་པ་འདི་ལྟ་བུ་ཡོད། ཁྱོད་
ཀྱིས་ང་ལ་འདི་དང་འདི་འབུལ་བར་ཕུལ་མྱོང་བ་སོགས་སྔ་ཕྱི་དྲན་པ་མང་པོ་
གསུངས་པས་མི་རྣམས་ཤིན་ཏུ་དད་པར་གྱུར་ནས་ཆོས་ཀྱང་མང་དུ་གསུངས་
ཁྱེད་གྲུབ་ཐོབ་རིན་པོ་ཆེ་ཡིན་ན་གྲུབ་རྟགས་སྟོན་དགོས་ཞུས་པར་མཆོད་ཁང་གི་
བྱ་རྒྱུའི་སྟེང་དུ་བཞུགས་པ་སོགས་མཛད། ཚོད་བགམ་ཕྱིར་དོམ་གྱི་ཁར་་་་
འཕངས་པས་དོམ་གྱིས་གུས་པའི་རྣམ་འགྱུར་ཀྱང་བྱས། རྟ་བར་རྒྱལ་འཛིན་
དུ་བྱོན་སྐབས་ལ་སྟོད་པ་བ་རྟོགས་ལྡན་མགོན་རྒྱལ་པས་ཚོགས་གྲལ་དུ་མེ་བུས་
385



པ་ལ་ཚད་པ་ཚ་བསིལ་གཡབ་ཁྱེར་ཤོག་གསུངས། བསིལ་གཡབ་ཕུལ་བས་དེ་
གཡོབ་ཅིང་རྒྱ་ཡུལ་དང་འདྲ་བ་འདུག རྒྱ་ཡུལ་དུ་བསིལ་གཡབ་གཡོབ་ཀྱང་
ཚ་འུབ་འུབ་བྱེད་གསུངས། དྲུང་ནས་བདེ་བར་གཤེགས་པའི་དུས་སུ་ཟླ་བའི་
དཀྱིལ་འཁོར་ན་བཞུགས་པ་མི་མང་པོས་མཐོང་ཟེར་བ་དེ་ལྟར་ལགས་སམ་ཞུས་
པས། དེ་ཁོང་རང་རྣམས་ཀྱི་དད་པ་དང༌། ངའི་སྙིང་རྗེ་ལ་བརྟེན་ནས་
མཐོང་བ་ཡིན། ང་ལ་ཁོང་རྣམས་ཀྱིས་བལྟས་ནས་འདི་ཙུག་བྱེད་ཅིང་འདུག་
གསུངས། ཧོར་རྒྱལ་བློན་རྣམས་ཀྱིས་ཕྱག་བྱེད་པ་སོགས་ཀྱི་ལུས་ཀྱི་རྣམ་་་
འགྱུར་གྱི་ལད་མོ་མཛད། དེ་ནས་སྟན་ལ་བཞུགས་ཏེ་ཟླ་བ་དང༌། གླང་པོ་ཆེ་
དང༌། སེང་གེ་ལ་སོགས་པར་འདུག་པ་ཡང་ང་ཡིན་གསུངས། དྲུང་ནས་ཞི་
བར་གཤེགས་པའི་ཚེས་14ཐོ་རངས་རྟོགས་ལྡན་གྲགས་སེང་པའི་གཟིགས་སྣང་
ལ། དྲུང་རས་དཀར་པོའི་ཨང་རག་བསྣབས་ནས་འཇའ་འོད་ཀྱི་ཀློང་དུ་ནམ་
མཁའ་ལ་བཞུགས་པ་མཐོང་བ་ལ། ཁོང་གིས་དྲུང་ནས་ངེས་བུ་སློབ་རྣམས་ལ་
མི་གཟིགས་པར་བདེ་བར་གཤེགས་པ་ཇི་ལྟར་ལགས་ཞུས་པས། ང་ལ་བསམ་
པ་བཟང་པོ་ཡོད་ཀྱང་སྙིགས་དུས་ཀྱི་སེམས་ཅན་གྱི་བསོད་ནམས་ལས་མི་འགྲུབ་
པར་འདུག་སྡིག་ཏུ་སྤྱོད་པ་གྲངས་མང་བས་སྐྱོ་བ་སྐྱེས་པ་ཡིན། ང་དགའ་
ལྡན་དུ་འགྲོ་གསུངས་པ་ཞིག་ཁོང་གི་དག་སྣང་ལ་བྱུང་འདུག དྲུང་ནས་དེ་
སྐད་གསུངས་པ་ལགས་སམ་ཞུས་པས། དེ་ལྟར་ཡིན་དེ་སྐྱོ་བ་སྐྱེས་ནས་ཞིང་དུ་
ཕྱིན་པ་ཡིན་དེ་ཚེ་ཅང་ཤེས་ཀྱི་རྟ་དང་ གླང་པོ་དང༌། བྱ་རྒོད་ལ་སོགས་པ་
སྤྲུལ་བསྒྱུར་མང་པོ་བྱས་ཏེ་ཕྱིན། ལར་དགའ་ལྡན་ཐག་རིང་པོ་ན་མེད་་་་་
གསུངས། དེ་ནས་གཞན་མང་པོ་ཡིད་ཆེས་པའི་ཕྱིར་ཅོ་འདྲི་བ་འགའ་ཞུས་ཏེ།
དགའ་ལྡན་ན་ཆང་འདི་འདྲ་ཡོད་དམ་ཞུས་པས། མྱོས་བྱེད་འདི་འདྲ་བ་མེད།
བདུད་རྩི་ཡོད་པ་ཡིན་གསུངས། བདུད་རྩི་ཁ་དོག་ནག་པོ་དེ་བཟང་ཟེར་བ་
བདེན་ནམ་ཞུས་པར། བདུད་རྩི་ཁ་དོག་ནག་པོ་ངས་མ་མཐོང་། ཁ་དོག་
386



དཀར་བ་ལ་རོ་སྣ་ཚོགས་པ་བྱས་པ་ཡོད་གསུངས། དགའ་ལྡན་ན་ཚལ་གུང་
ཐང་གི་དར་གདུགས་དང་འདྲ་བའི་མཆོད་རྫས་འདི་འདྲ་བ་མེད་པ་འདྲ་ཞུས་
པས། བླ་མ་བ་མི་ཡུལ་གྱི་མཆོད་རྫས་འདི་འདྲ་བ་གཡེས་ཆུང་། མེ་ཏོག་རེ་
རེ་ལའང་ཀོང་པོ་ལྐོག་ཕྲེང་ཙམ་པ་ཡོད་གསུངས། ། ཡང་དགའ་ལྡན་ན་ཡར་
ཆབ་གཙང་པོ་འདྲ་བའི་ཆུ་ཡང་མེད་ལ། ཀོང་པོ་ཕྲང་དང༌། རྟ་མྱོག་གི་
མཁར་ཁང་འདྲ་བ་ཡང་མེད་ཟེར། རང་རེ་མི་ཡུལ་གྱི་སྐྱེད་རྡོ་རི་མོ་ཅན་འདི་
འདྲའང་མེད་པ་འདྲ་ཞུས་པས། བླ་མ་བ་དགའ་ལྡན་གྱི་ཆུ་ཐམས་ཅད་བདུད་
རྩི་མིན། མི་ཡུལ་གྱི་ཡར་ཆབ་གཙང་པོ་འདྲ་བའི་ཆུ་མེད། མི་ཡུལ་གྱི་ས་རྡོ་
ལ་སོགས་པའི་གསེག་མ་ཡང་མེད། ས་རྡོ་ཐམས་ཅད་རིན་པོ་ཆེ་ལས་གྲུབ་པ་
ཡིན། བཅོམ་ལྡན་འདས་བྱམས་པའི་གཞལ་ཡས་ཁང་ངམ། བྱང་ཆུབ་་་
སེམས་པ་བློ་གྲོས་རིན་ཆེན་གྱི་གཞལ་མེད་ཁང་ངམ། སུམ་ཅུ་རྩ་གསུམ་རྣམ་
པར་རྒྱལ་བའི་ཁང་བཟང་ལ་སོགས་པ་ཐམས་ཅད་རིན་པོ་ཆེ་སྣ་ཚོགས་འབའ་
ཞིག་ལས་གྲུབ་པ་ཡིན། མི་ཡུལ་གྱི་མཁར་ཁང་ཇི་ལྟའང་གཡེས་ཆུང་གསུངས།
ཡང་རྟ་མྱོག་གི་རྟ་བཟང་པོ་འདི་རྣམས་འདྲ་བ་དགའ་ལྡན་ན་ཡོད་དམ་ཞུས་
པས། ཆོས་ལ་དུས་ཚོད་མེད་ན་བན་རྒན་འཆོལ་བར་འགྲོ་གསུངས། དེ་
ནས་ཆོས་ཐམས་ཅད་ཐུགས་སུ་ཆུད་དུ་ཟིན་ཀྱང་དཔོན་སློབ་ཀྱི་འབྲེལ་པ་བསྟན་
པའི་ཕྱིར། རྟོགས་ལྡན་མགོན་རྒྱལ་བ་ལ་ནཱ་རོའི་ཆོས་དྲུག་དང་སྦྱོར་དྲུག་ལ་
སོགས་པ་བསྐྱེད་རྫོགས་ཀྱི་གདམས་པ་མང་དུ་གསན་ཞིང་། དབང་ཡང་མང་
པོ་གསན། དེའི་སྐབས་སོ་སོར་ལྷ་དང་ཆོས་སྐྱོང་ལ་སོགས་པ་མང་དུ་གཟིགས་
ཚུལ་རྣམས་རྣམ་ཐར་མཛད་པ་པོས་ཞིབ་ཏུ་བཀོད་སྣང་ཡང་། སངས་རྒྱས་
ཀྱིས་ ཤེས་ བྱ་ ཐམས་ ཅད་ གཟིགས་ པའི་ ཕྱིར་ དེ་ རྣམས་ སྨོས་ ཅི་ དགོས།
གཟིགས་སྣང་རྣམས་རོལ་མེད་དུ་བྱས་ནས། སེམས་ཅན་གྱི་དོན་མཛད་ཚུལ་
འགའ་ཞིག་བརྗོད་པར་འོས་སོ་སྙམས་མོ། དེས་ན་སྔོན་ཆོས་རྗེ་རང་བྱུང་རྡོ་རྗེ་
387



སྐུ་ཉིད་ནས་རྣམ་ཐོས་ཚལ་གྱི་ཆོས་ཁྲིའི་རྒྱབ་ཏུ་ཤུག་པའི་ཡལ་ག་སྐམས་པོ་ཞིག་
བཙུགས་ནས། འདི་ཆོས་ཁྲིའི་རྒྱབ་ཡོལ་དང་མཉམ་པའི་ཚེ་ཁོ་བོ་འདིར་འོང་
བ་ཡིན་གསུངས་པ་བཞིན་རྣམ་ཐོས་ཚལ་གྱི་གནས་ སུ་བྱོན། ཆོས་ཁྲི་དང་་
མཉམ་པའི་ཤུག་པའི་ལྗོན་པ་ལ་སྐུ་རྒྱབ་བསྟེན་ཏེ་ཁྲི་ལ་བཞུགས། ། ཆོས་མང་པོ་
གསུངས་ནས་ཀོང་རལ་ཁ་གསུམ་གྱི་སྐྱེ་འགྲོ་མང་པོར་འགྲོ་དོན་རྒྱ་ཆེ་མཛད།
ནགས་ཕུ་གཟིམ་ཁང་དུ་བྱོན་ནས་རྟོགས་ལྡན་ཡེ་རྒྱལ་པ་ལ་མཁའ་འགྲོ་རྒྱ་མཚོའི་
རྒྱུད་འགྲེལ་ལ་སོགས་པ་སྔགས་གསར་མའི་སྐོར་དང༌། མཁའ་འགྲོ་སྙིང་ཐིག་
དང་བཱི་མ་ལ་སོགས་རྙིང་མའི་གདམས་པ་མང་དུ་གསན། བླ་མ་རྫ་གཤོངས་པ་
ཤེས་རབ་དཔལ་ལ་བཀའ་འགྱུར་རོ་ཅོག་དང་། བསྟན་བཅོས་མང་པོའི་ལུང་
གསན། སློབ་དཔོན་བློ་གྲོས་སེང་གེ་ལ་བྱམས་ཆོས་མ་ལུས་པ་གསན། དེ་
ནས་སྙེ་བོར་ཕེབས་ནས་ཞལ་ཏ་ལ་ཆུ་འདིའི་ཕ་རོལ་ཏུ་མི་འགྲོ་བར་ཆད་འོང་
གསུངས་བཞིན་དུ་ནན་མ་ཐེག་པར་བྱོན་པས་ཞལ་ཏ་ལྟར་བར་ཆད་ཅུང་ཟད་
བྱུང་། དེ་ནས་ཁེ་ནང་དུ་བྱོན་ཡང་བར་ཆད་ཀྱིས་མ་བསྡིགས། དེ་ནས་ཙ་
རིར་བྱོན་བཀའ་རྒྱུད་ཀྱི་བླ་མ་དང་། ལྷ་དང་མཁའ་འགྲོའི་གཟིགས་སྣང་མང་
པོ་བྱུང་བ་དང་། རྟོགས་ལྡན་མགོན་རྒྱལ་པ་ལ་སོགས་པའི་དོན་དུ་མགུར་མང་
དུ་གསུངས། ཙ་རི་ སྟོན་ སྔོན་བྱ་བ་ལས་ གུ་རུ་ཀུ་ལླེའི་སྒྲུབ་ ཐབས་ གསན།
རྟོགས་ལྡན་མགོན་རྒྱལ་པ་ལ་སྐུ་གོང་མ་དུས་མ་ཡིན་པར་གཤེགས་དགོས་པའི་རྒྱུ་
མཚན་དང༌། དགའ་ལྡན་དུ་བྱོན་པ། གཤེགས་དུས་ཀྱི་སྐུའི་བཀོད་པ་་་
བསྟན་ཚུལ། དགའ་ལྡན་ནས་མགོན་པོ་བྱམས་པས་བསྐུལ་ཏེ་སླར་མི་ལུས་དུ་
འབྱོན་ཚུལ་སོགས་རྒྱས་ཤིང་ཞིབ་པ་དེ་དུས་གསུངས། གཞན་ཡང་བུ་སློབ་
རྙིང་པ་རྣམས་རིམ་པར་མཇལ་ཚད་ཀྱིས་ཡར་མ་ཞུས་པར་སོ་སོར་མཁྱེན་པ་
དང༌། སྔོན་ གྱི་ རབས་ རྣམས་ གསུངས་ པ་ དང་། ཡི་ དམ་ གཟིགས་ པ།
ཉམས་རྟོགས་དང་དངོས་གྲུབ་བརྙེས་པ། བྱིན་རླབས་ཀྱིས་ནད་གདོན་ཞི་བ།
388



འཕྲིན་ལས་ཀྱིས་གདུལ་བྱ་བཏུལ་བ། དགོན་གནས་བཏབ་པ། འཁྲུགས་
ཆེན་བསྡུམས་པ། མགུར་གསུངས་པ། བསྟན་བཅོས་བརྩམས་པ། ཆོས་
ཀྱི་བཤད་བཀའ་གདམས་ཁྲིད་མཛད་ནས་སྨིན་གྲོལ་ལ་བཀོད་ཚུལ་བྲིར་མ་ལང་
སྟེ་རྒྱས་པ་རྣམ་ཐར་དང་མགུར་འབུམ་ངོ་མཚར་ཅན་ལ་ལྟ་བར་བྱའོ། །དེ་ནས་
དགུང་ལོ་དགུ་པ་ས་བྱི་ལོར་མཆོག་གི་སྤྲུལ་སྐུའི་སྙན་པ་གསན་ནས་ཚལ་པ་ཀུན་
དགའ་རྡོ་རྗེ་ནས་ཞུ་ཡིག་དང་ཇ་འདྲེན་ཕུལ། དགུང་ལོ་བཅུ་གཅིག་པ་ལྕགས་
སྟག་ལོར་མཚུར་ཕུ་ནང་པའི་གདན་ཞུ་སྟོན་འཁོར་འབྱོར། དགུང་ལོ་བཅུ་
གསུམ་པ་རབ་བྱུང་དྲུག་པའི་ཆུ་འབྲུག ( 1352)ལ་དབུས་སུ་ཕྱག་བཏེགས།
ཡར་ལམ་ཡར་ལུང་དུ་དབུས་གཙང་གི་བདག་པོ་ཏཱ་སི་བྱང་ཆུབ་རྒྱལ་མཚན་ནས་
ཞབས་ལ་སྤྱི་བོས་གཏུགས་ཏེ་ཕྱག་དང་བཀུར་སྟི་ཞབས་ཏོག་ཟབ་རྒྱས་ཞུས(ཏཱ་
སིས་བོད་ཁམས་ཡོངས་ལ་དབང་བསྒྱུར་བའི་ལོ་བཞི་པ་ཡིན)དེ་ནས་འོན་དང༌
ཐེལ་མཁར་དམར་བསམ་ཡས་སོགས་ སུ་བྱོན། བསམ་ཡས་པ་མཁས་གྲུབ་
ནས་དྲི་བ་ཞུས་པར། འདི་རྣམས་སྔོན་ལྷ་ས་རྐྱང་ཐང་དུ་ལན་བཏབ་ཚར་བ་
ཡིན་གསུངས་པས་ཁོང་དད་པའི་མཆི་མ་བྱུང་། དེ་ནས་ཚལ་གུང་ཐང་དུ་སི་
ཏུ་དགེ་བའི་བློ་གྲོས་ཀྱིས་སྤྱན་དྲངས། དཔོན་སློབ་གསར་རྙིང་མཇལ་བས་
ཐམས་ཅད་ཐུགས་འདྲེས་ཤིང་ཚིམས། དེར་སྔོན་གྱི་སྐྱེས་རབས་རྣམས་་་་་
གསུངས་པས་མཆོག་ཏུ་དད་པར་གྱུར། དེ་ནས་གནས་ནང་དུ་ཕེབས། བླ་
མ་དར་རྒྱལ་པ་ལ་གཟིགས་སྣང་རྣམས་གསུངས། སྤྱིལ་པུ་སོ་སོའི་བཀོད་པ་
སྔར་འདི་བཞིན་བྱ་བ་ཡོད་གསུངས་པ་ལ་སོགས་པས་ཐམས་ཅད་ངེས་པ་སྐྱེས་
པར་མཛད། དེ་ནས་འོག་མིན་མཚུར་ཕུའི་གདན་སར་ཞབས་སོར་བཀོད།
དེར་དགུང་ལོ་བཅུ་བཞི་པ་ཆུ་སྦྲུལ(1353)ལོར་ཁ་ཆེ་པཎ་ཆེན་གྱི་གདུང་རྒྱུད་
གནས་བརྟན་ཆེན་པོའི་རྣམ་སྤྲུལ་ཚོགས་དགེ་འདུན་སྒང་པའི་མཁན་ཆེན་དོན་
གྲུབ་དཔལ་པ་དང་།: སློབ་དཔོན་བསོད་ནམས་འབུམ་ལས་རབ་ཏུ་བྱུང་བའི་
389



ཚུལ་མཛད། མཚན་དྷརྨ་ཀཱིརྟེར་གསོལ། མཁན་པོ་ལས་དམ་ཆོས་འདུལ་
བའི་སྐོར་མང་དུ་གསན། ས་སྐྱའི་ཆོས་རྗེ་བསོད་ནམས་རྒྱལ་མཚན་ལས་་་
འཇམ་དབྱངས་དམར་པོའི་ཆོས་འབྲེལ་ཞུས། རྒྱལ་བ་གཡུང་སྟོན་པ་རྡོ་རྗེ་
དཔལ་ དང་ མཇལ་ བར་ ཉེ་ བའི་ཚེ་ ཞི་ ཁྲོའི་ དཀྱིལ་ འཁོར་ མང་ པོ་ གཟིགས།
གཡུང་སྟོན་དང་མཇལ་ནས། ང་བླ་མ་གོང་མ་ལ་མོས་གུས་ཡོད་ནས་འོང་བ་
ཡིན། དྲུང་ པ་ གོང་ མ་ རྣམས་ ཡིན་ ལུགས་ ཤིག་ གསུང་ བར་ ཞུ་ ཞུས་ པས།
སྔོན་ཀརྨ་པཀྴིར་གྱུར་པའི་ཚེ་རྒྱ་མཚོའི་མཐར་ཐུག་པར་བྱོན་ནས་ཧོར་སོགས་ལྟ་
ངན་མང་པོ་བཏུལ་བའི་ལོ་རྒྱུས་གསུངས་པས་ཁོང་རབ་ ཏུ་དད་ནས་མང་དུ་
བཤུམས། དེར་གཡུང་སྟོན་པ་ལས་རྡོ་རྗེ་ཕྲེང་བ་དང་མཁའ་འགྲོ་རྒྱ་མཚོ།
མདོ་སེམས། སྒྱུ་འཕྲུལ་གྱི་དབང་ལ་སོགས་པའི་གསང་སྔགས་གསར་རྙིང་གི་
དབང་དང་། རྒྱུད་དང་མན་ངག་རྣམས་མང་དུ་ གསན། དེ་ནས་གོང་་་་
གསལ་དགུང་ལོ་བཅུ་བཞི་པ་ཆུ་སྦྲུལ (1353) ལོ་དེར་ས་གཡོས་ཤིན་ཏུ་ཆེ་བ་
བར་མ་ཆད་པར་བྱུང་ནས་བོད་ཀྱི་མི་ནོར་ས་ཁང་ལ་འཇིགས་ཚབས་ཤིན་ཏུ་ཆེ་
བ་བྱུང་དུས་བོད་ཀྱི་ལྷ་མིའི་མགོ་གཙོ་རྣམས་ནས་བླ་ལྷ་ཁག་ལ་སྐྱབས་ཞུས་པས་
སུས་ཀྱང་བཟློག་མ་ནུས། དེ་ནས་མཆོག་གི་སྤྲུལ་པའི་སྐུ་ཀརྨ་པར་སྐྱབས་ཞུས་
ཏེ་འཇིགས་པ་རྣམས་ཉེ་བར་ཞི་བར་བྱིན་གྱིས་བརླབས་ནས་བོད་ཀྱི་མི་ནོར་ཟོག་
གསུམ་མང་པོ་སྲོག་གི་ཉེན་ཁ་ལས་སྐྱབས་པར་མཛད། དེའི་སྐོར་བོད་ཀྱི་རྒྱལ་
རབས་ལོ་རྒྱུས་དེབ་ཐེར་ཁ་ཅིག་ལས། སྐབས་དེར་བོད་ཀྱི་བླ་མ་བཟང་གསུམ་
རྟོགས་ལྡན་གྲུབ་པའི་དབང་ཕྱུག མཁས་བཙུན་བཟང་གསུམ་གྱི་དགེ་བའི་
བཤེས་གཉེན། སྣང་སྲིད་དྲེགས་པའི་སྡེ་དཔོན་གྱི་ཆོས་སྐྱོང་ཁག་བཅས་སུ་ལ་
སྐྱབས་ཞུས་ཀྱང་བཟློག་པར་མ་ནུས་པས། བོད་ཁམས་བདེ་བར་མཛད་པའི་
འཇིགས་སྐྱབས་ཀྱི་དམ་པ་ནི་སངས་རྒྱས་ཀརྨ་པ་འདི་ཁོ་ནའོ། །ཞེས་བསྔགས་
པ་ བརྗོད་ པའི་ ཡིག་ཆའང་ སྣང་། དེ་ནས་ དགུང་ལོ་ བཅོ་ བརྒྱད་ པ་ མེ་བྱ
390



(1357) ལོ་ཙོང་ཁ་སྡེ་ཁམས་སུ་དཔལ་བློ་བཟང་གྲགས་པ་སྐུ་བལྟམས་པའི་ལོ་
དེར། སྔར་གྱི་མཁན་སློབ་དང༌། དུས་བསྒོ་བ་སློབ་དཔོན་གཞོན་ནུ་དཔལ་
གྱིས་གསང་སྟོན་མཛད་ནས་བསྙེན་པར་རྫོགས(འདི་འགོས་ལོ་དང་ནོར་བའང་
འདུག་པས་འགོས་ལོ་མིན་)འདུལ་བའི་བཅས་པ་ཕྲ་མོ་རྣམས་ཀྱང་བསྲུང་ཞིང་།
ཤ་སྤུ་རྩེ་ཙམ་དང་། ཆང་གི་དྲི་ཙམ་ཡང་སྤྱན་ལམ་དུ་མི་འགྲིམ། སྐུའི་ཉེ་
འཁོར་དུ་གླེགས་བམ་མང་པོ་བཀོད་ནས་བཞག་མནལ་ལམ་དུ་གཟིགས་པས་དེ་
ཐམས་ཅད་ཀྱི་ཚིག་དོན་ཐུགས་སུ་ཆུད་ཅིང་། ཡི་གེའི་རིགས་མི་འདྲ་བ་ཡང་
དྲུག་ཅུ་ཙམ་མཁྱེན། དེ་ནས་སེ་མོ་དོ། མཚོ་མོ་རུ་ཁྱུང་ལ་སོགས་པ་བྱང་
རྣམས་སུ་བྱོན། དེ་ནས་བདེ་ཆེན (ཕྲེང་སྟོད)དུ་བྱོན་ སློབ་དཔོན་ཆེན་པོ་
རིན་ཆེན་དཔལ( གུའི་གུང་པ) “ཏཱ་ཡོན་རྒྱལ་རབས་སྐབས་སུ་བསྩལ་བའི་ཆོ་
ལོ་སྟེ། རྒྱལ་པོའི་རིགས་སུ་གཏོགས་པའི་དཔོན་རིགས་ལ་སྤྲོད་པའི་གོ་གནས་
ཡིན”པ་ལ་ཕོ་བྲང་ཏའི་ཏུའི་བཀོད་པ་དང་། མིའི་གྲངས་ལ་སོགས་པ་འདི་
འདྲ་ཡོད་གསུངས་ནས་ཡིད་ལ་གཟུང་དང་སླར་ཕྱིན་དུས་ངེས་པར་འགྱུར་ལ་
སོགས་པ་གསུངས། དེ་ནས་རིམ་གཉིས་ལ་རྩེ་གཅིག་ཏུ་ཞོལ་བས་རྡོ་རྗེའི་སྐུ་
གསུང་ཐུགས་ཀྱི་རྫུ་འཕྲུལ་དུ་མའི་བཀོད་པས་གྲུབ་པའི་རྟགས་བསམ་གྱིས་མི་
ཁྱབ་པ་བསྟན་པ་ལས་གདུལ་བྱ་ཚར་གཅོད་དང་རྗེས་འཛིན་གྱི་འཕྲིན་ལས་ལ་
མངའ་བརྙེད་པར་གྱུར་བའི་སྙན་གྲགས་ཀྱི་དབྱར་རྔ་ཕྱོགས་བཅུར་འགོག་པ་
མེད་པར་བརྡུངས་བར་གྱུར། དེར་རྗེ་གོང་མས་ གསར་དུ་བཞེངས་པའི་་་་
གཞལ་ཡས་ ཁང་གིས་གཙོས་པས་མཚུར་ཕུའི་རྟེན་བརྟེན་པ་རྣམས་གསར་་་་་
འདེབས་ལྟ་བུའི་ཉམས་གསོ་མཛད། སྐྱོར་མོ་རུང་པར་འབྲི་ནང་གི་དམག་
བཏེགས་པ་ལ་སྐྱིད་ཤོད་ཀྱི་ལྷ་སྡེ་མི་སྡེས་སྤྱི་ཞུས་ཀྱིས་ཆོས་རྗེ་སྐུ་གཞོན་ནུ་ལྷ་ས་
རྐྱང་ཐང་དུ་སྤྱན་དྲངས། མི་ཆེན་ཐམས་ཅད་ལ་བཀའ་རིན་པོ་ཆེ་ནན་གྱིས་
གནང་བས་ཐམས་ཅད་ཟིལ་གྱིས་ནོན་ཏེ་དམག་རང་སར་ཞི། ཆེ་དགུ་ཐམས་
391



ཅད་ཀྱིས་སྤྱི་བོར་བཀུར། མེ་བྱ་ལོ་དེར་གཙང་ཕྱོགས་སུ་འགྲོ་དོན་ལ་བྱོན།
ས་སྐྱའི་བླ་མ་འགྲོ་མགོན་བསོད་ནམས་རྒྱལ་མཚན་པ་དང་མཇལ་ཞིང་ཕྱག་རྩེ་
སྤྲོད་དང་ཆོས་ཀྱི་གསུང་གླེང་འཕེལ་བར་མཛད། སྙེ་ཐང་བརྒྱ་གྲོང་དུ་དགེ་
འདུན་འདུས་པ་རྒྱ་མཚོའི་དབུས་སུ་བླ་མ་ས་སྐྱ་ཁུ་དབོན་དང་ཆོས་རྗེ་་་་་
བཞུགས་ཁྲི་གསུམ་གཤིབས་ནས་གུང་ལ་བཞུགས། ཁྲོམ་ཐམས་ཅད་ནས་་་
མཇལ་ བ་ ཙམ་ གྱིས་ དད་ གུས་ ཀྱིས་ འུར། བླ་ མ་ ལས་ ཆོས་ འབྲེལ་ གསན།
དཔོན་ ཆེན་ རྒྱལ་ བ་ བཟང་ པོ་ སོགས་ ཆེན་ པོ་ ཐམས་ ཅད་ གུས་ པས་ འདུད།།
སློབ་དཔོན་ཆེན་པོ་བཞི་ཐོག་པ་དང་མཇལ་ནས་ཕྱག་རྩེ་སྤྲོད་མཛད། དེ་ནས་
རྒྱལ་བུ་རཏྠ་ཤིས(བྱང་ཕྱོགས་ན་ཡོད་པའི་རྒྱལ་བུ་རྗེས་སུ་རྗེ་ལ་གོས་སྐུ་ཆེན་པོ་
འབུལ་མཁན་དེ་ཡིན) ཆོས་རྗེ་སྤྲུལ་པའི་སྐུའི་རྣམ་ཐར་ ཐོས་ནས་ལི་ཇི་ལག་
རྟགས་འབུལ་བ་ཆེན་པོ་བཅས་བསྐུར། རྒྱལ་པོ་ཆེན་པོ་ཐོག་གན་ཐེ་མུར་ནས་
ཀྱང་སྤྲུལ་སྐུ་བྱོན་ཚུལ་སྔ་གོང་ནས་ཡང་ཡང་གསན་ཡང་ཐེ་ཚོམ་མ་ཆོད་པ་ལས།
དེང་ཆུང་གླང་ཆུང་གོང་དུ་སླེབས་དུས་གོང་མས་དྲི་བ་མཛད་པས་ཁོང་པས་སྙན་
གྲགས་ཆེན་པོ་འདུག ཚལ་པ་སི་ཏུ་ཆོས་རྗེ་གོང་མའི་སློབ་མ་དམ་ཚིག་དང་
ཤེས་རབ་ཆེ་བས་ཁོང་གིས་ཆོས་རྗེ་གོང་མ་ཡིན་ངེས་སུ་འདུག་ཟེར། རྟོགས་
དཔྱོད་ཅན་ཐམས་ཅད་ཀྱིས་དེ་ལྟར་གཏམ་གྱིན་འདུག་ཞུས་པས། གོང་མ་
ཕྱག་ཐལ་མོ་སྦྱར་ནས་སྤྱན་ཆབ་བྱུང༌། མདུན་གྱི་མི་ཆེན་ཐམས་ཅད་ཀྱང་དེ་
ལྟར་གྱུར་ཏེ་ཧོར་རྒྱལ་པོས་བླ་མའི་མཚན་གསན་པས་སྤྱན་ཆབ་བྱུང་བ་འདི་ལས་
མེད་པར་གྲགས། དེ་ནས་རྒྱལ་པོ་ཆེན་པོ་ཐོ་གན་ཐེ་མུར་སྲས་དང་བཅས་པས་
སྙན་པ་གསན་པའི་སྟོབས་ཀྱིས་དིང་ཧུ་དབེན་དཔོན་དང་། སྡེ་དཔོན་དཀོན་
མཆོག་རྒྱལ་མཚན་ལ་སོགས་པའི་ཧོར་བོད་ཀྱི་གསེར་ཡིག་པ་དཔོན་འཁོར་བོད་
དུ་མངགས་ནས་རྒྱལ་པོའི་འཇའ་ས་སྙན་ངག་ཆེན་མོ་སོགས་ལུང་དང་འབུལ་
ཆེན། རྒྱལ་བུའི་ལི་ཇི་ལག་རྟགས་གནང་སྦྱིན་རྒྱ་ཆེན་པོ་བཅས་སྤྱན་འདྲེན་
392



པར་མེ་བྱ་ལོ་མཚུར་ཕུར་འབྱོར། སྟོན་པོ་དབུས་གཙང་བདག་པོ་ཏ་སི་བྱང་
ཆུབ་རྒྱལ་མཚན་ནས་གོང་དུ་ཆིབས་སྒྱུར་ཞབས་སྐུལ་ཕེབས་རྫོང་གི་འབུལ་ཆེན་
བཏེགས། ས་ཁྱི་ཟླ་1མཇུག་ཏུ་ཚལ་པས་གུང་ཐང་དུ་སྤྱན་དྲངས། ཚལ་པ་
དང་འབྲི་གུང་པས་བཀུར་བསྟི་ཞབས་ཏོག་རྒྱ་ཆེན་པོ་དང་ཕེབས་རྫོང་གི་འབུལ་
ཆེན་བཏེགས། དེ་ནས་སྐྱེ་འགྲོའི་དོན་རྒྱ་ཆེན་པོ་ལ་གཟིགས་ཏེ་དགུང་ལོ་བཅུ་
དགུ་པ་རབ་བྱུང་དྲུག་པའི་ས་ཁྱི (1358) ལོར་ཟླ་5ཚེས་20མཚུར་ཕུའི་གདན་
ས་ནས་བཏེགས། བྱང་ལམ་བརྒྱུད་འདམ་དང་སྙིང་དྲུང་སོགས་སུ་ཐོག་སེར་
ཐབས་ཀྱང་མི་ཕྱུགས་ལ་གནོད་པ་གང་ཡང་མ་བྱུང་བ་རྟེན་འབྲེལ་བཟང་པོར་
དགོངས། དེ་ནས་བྱང་ལམ་གྱི་སྐྱེ་བོ་དུ་མས་མཇལ་བ་རྣམས་ལ་ཕྱག་བྱིན་
སོགས་ཐར་པའི་ས་བོན་རྒྱ་ཆེ་བསྩལ། ཕེབས་ལམ་དུ་བསྟན་བཅོས་མང་པོ་
ལྗགས་རྩོམ་མཛད་དེ་ཀརྨའི་གདན་སར་ཕེབས། མར་ལམ་གསེར་ཡིག་པས་
སྒར་པ་འདི་ཙམ་ན་འུལ་ལག་སྐུལ་བར་ཞུས་པས་སེམས་ཅན་ལ་འཚེ་པ་མ་བྱེད།
ཁྱེད་རྣམས་ཀྱང་འུལ་ལག་མ་སྐུལ་ གསུངས། ཁལ་བཞོན་ཟ་མ་ཇི་ དགོས་་་
ཐམས་ཅད་མཚུར་ཕུ་ནང་ས་ནས་གནང་བས་འཇའ་མོ་བ་ཐམས་ཅད་དགའ།
རྒྱ་མཚོ་ཡ་གསུམ་དམག་འཇམ་སོགས་འཇམ་ཆེ་ཆུང་ཐམས་ཅད་ནས་བསྙེན་
བསྐུར་དང་འབུལ་བ་མཐའ་ཡས་པ་ཕུལ། རྗེ་འདིའི་སྐུ་འཁོར་ཡང་དགེ་སློང་
དག་པ་ཚུལ་ལྡན་མང་ཐོས་ཀྱི་བསམ་གཏན་པ་རིགས་གྲོལ་གྱི་སྤོབས་པ་དགེ་བ་
ཅན་འབའ་ཞིག་དང་། ངོ་ལྐོག་གང་དུ་ཡང་སྒར་དུ་ཤ་ཆང་མི་འགྲིམ་པའི་
བཅའ་བ་དམ་པས་དུས་འགྲོ་དཔག་ཏུ་མེད་པའི་སྲོག་ལ་འཚེ་བ་མེད་པའི་སྐྱབས་
སྦྱིན་མཛད་པས་ ཐམས་ཅད་དུ་སངས་རྒྱས་དངོས་བྱོན་པའི་དད་གུས་འཕེལ།
ཟླ་6ཚེས་8ལ་སོག་ཟམ་ ཁར་ཕེབས་པ་ནས། ཟླ་12ཚེས་1ཉིན་འདན་ཀློང་
ཐང་དུ་ཕེབས་ཀྱི་བར། ག་རེ། སྒོམ་ སྡེ། རས་ཚང་པ། ཆབ་ལ་ ཁ།
ཀརྨ་ཟི་དགོན་སོགས་སུ་མཇལ་མི་དང་འབུལ་ ཞབས་མཐའ་ཡས། ཀརྨར་
393



ཚོགས་པ་ཁྲི་ཕྲག་ལ་ཆོས་གསུངས་ཚེ་གསེར་ཡིག་པ་རྣམས་ལ་ནམ་མཁར་ཉི་ཟླའི་
བར་ན་ཤེལ་གྱི་མཆོད་རྟེན་ན་དྲུང་བཞུགས་པར་རིང་ཞིག་མཐོང་བ་སོགས་དག་
སྣང་མང་པོ་བྱུང༌། འདིའི་སྐབས་སུ་གློ་བུར་དུ་རྒྱ་གར་གྱི་ཛོ་ཀི་ལྔ་འོངས་ཏེ་
ངེད་རྣམས་རྒྱ་ནག་རི་བོ་རྩེ་ལྔ་ལ་འགྲོ། འདི་བྱང་ཆུབ་ཤིང་ལ་འཕགས་པ་ཀླུ་
སྒྲུབ་ཀྱིས་ཕྱག་བརྐོས་མཛད་པ་ཡིན་པས་རེ་ཞིག་ཕྱག་ཏུ་འཆོལ། ངེད་རང་ལྔ་
ག་མ་འཛོམས་ཀྱི་བར་དུ་སུ་ལའང་མི་གཏོད་པར་ཞུ་ཟེར་ནས་ཇོ་བོ་གནྡྷོ་ལ་ཕྱག་
ཏུ་ཕུལ། དེ་རྣམས་ཕྱིས་གར་སོང་མེད་པ་ལ་ཆོས་སྐྱོང་གི་སྤྲུལ་པ་ཡིན་པར་
གསུངས། དེ་ནས་བཟུང་རྟེན་འདི་སྒར་ཆེན་གྱི་མཆོད་ཡུལ་གྱི་གཙོ་བོར་་་་
མཛད། ཁམས་ཕྱོགས་ཀྱི་སྡེ་དཔོན་རྣམས་ཀྱིས་བསུ་བསྐྱེལ་ཞབས་ཏོག་བླ་ན་
མེད་པ་ཞུས། ཆ་ག་པའི་གནོད་འཚེ་ཐམས་ཅད་བཟློགས། དེ་ནས་ ཏྲེར་
ཕེབས་ཆོས་ཀྱི་གཏམ་དམ་པ་དགྱེས་པའི་སྒྲོན་མེའི་བསྟན་བཅོས་མཛད། དེ་
ནས་ཀམ་ཆུ་གླིང་ཁུག་ཏུ་ཕེབས། ཆོས་ཁྲིའི་སར་སྔོན་ཆད་ས་ཕྱོགས་དེར་སྐྱེ་
མྱོངས་མེད་པའི་མེ་ཏོག་རྩ་བ་གཅིག་ལ་སྡོང་བུ་བརྒྱ། སྡོང་བུ་རེ་རེ་ལའང་མེ་
ཏོག་བརྒྱ་བརྒྱ། མེ་ཏོག་རེ་རེ་ལ་ཡང་འདབ་མ་སེར་པོ་སྟོང་སྟོང་ཡོད་པ་ལྟེ་བ་
དམར་པོ། གེ་སར་སེར་པོ་བྱས་པ་གཅིག་སྐྱེས་པ་དེ་མཐོང་ཞིང་ཐོས་པ་ཐམས་
ཅད་ངོ་མཚར་དུ་གྱུར། འགའ་ཞིག་གིས་རི་མོར་བྲིས་ཏེ་པར་དུ་བརྐོས་ནས་
དད་པའི་རྟེན་དུ་མཆོད་པ་བྱེད་པ་མང་དུ་བྱུང་། ཡུལ་དེར་ལྟོག་ནད་དར་ཆེ་
བས་རྟག་ཏུ་མི་ཕྱུགས་ཀྱི་སྲོག་མང་པོ་འཕྲོགས་པ་ལ་བྱིན་བརླབས་མཛད་ནས་ལོ་
མང་རིང་ཞི་བར་མཛད། དེ་ནས་ག་ཆུར་ཕེབས་དུས་གོང་མའི་གདན་འདྲེན་
པ་རྣམས་འབྱོར་ཡང་། དུས་ཁམས་ཀྱི་འགྱུར་ལྡོག་ཡོང་བར་གཟིགས་ཏེ་ཚ་
ཕྲང་ནག་པོའི་ཡུལ་བརྒྱུད་མི་ཉག་རབ་སྒང་དུ་བྱོན། སྒོ་ལྡོང་གི་ལོ་ཉི་ཤུ་རྩ་
ལྔའི་བར་གྱི་འཁྲུགས་པ་གསར་རྙིང་ཐམས་ཅད་ཆོས་དང་ཟང་ཟིང་གི་སྒོ་ནས་
བསྡུམས་ཏེ་ཞི་མེད་དུ་མཛད་པ་ལ་རྟ་ནོར་དངོས་པོའི་གནང་ཆ་བསམ་ལས་
394



འདས། འང་འགའ་བོའི་རི་ལ་བཞུགས་པའི་དུས་སུ་སླར་ཡང་གོང་ནས་ལུང་
དང་འབུལ་བ་རྒྱ་ཆེན་པོས་ཤེས་རབ་ཧུ་ཤི་ལ་ སོགས་པའི་མི་དཔོན་མང་པོ་་
གདན་འདྲེན་ལ་འབྱོར་ནས་མདོ་སྨད་དུ་ཕེབས་པ་ལ། འཇམ་དབྱངས་གུ་
ཤིས་འཇའ་ས་ཕུལ། འཇའ་སའི་ནང་དུ། (ངེས་དང་སེམས་ཅན་མང་པོ་
ལ་ཕན་པའི་ཕྱིར་ ཅི་ནས་ཀྱང་འབྱོན་པ་ སློབ་དཔོན་ཆེན་པོ་རོལ་པའི་རྡོ་རྗེ་་
མཁྱེན)ཅེས་པ་ལ་སོགས་པ་ཐུགས་རིངས་བའི་ཚུལ་མང་པོ་བྱུང་མ་ཐག་རབ་
སྒང་ནས་བཏེགས་ཏེ་ཤིང་ཀུན་མཁར་དུ་ཕེབས (མཚོ་སྔོན་ཞིང་ཆེན་སྐུ་འབུམ་
དང་ཉེ་བ་ཤིང་ཀུན) ཤིང་ཀུན་དུ་མཁན་པོ་དཔལ་ལྡན་མཆོག་གིས་ཐོག་དྲངས་
སྐྱེ་བོ་གྲངས་ཀྱི་མི་ལང་བར་ཆོས་ཀྱི་བདུད་རྩིས་ཚིམ་པར་མཛད། དེ་ནས་ས་
པཎ་གྱི་བཞུགས་གནས་ སྤྲུལ་པའི་སྡེར་ཕེབས། དེར་སྐད་རིགས་མི་གཅིག་
པའི་མི་རིགས་མང་པོ་འདུལ་པ་ལ་བཞུགས་ཁྲིའི་གཡས་སུ་ཧོར་དང་ཡུ་གུར་གྱི་
ལོ་ཙཱ་བ་དང་། གཡོན་དུ་མི་ཉག་དང་རྒྱའི་ལོ་ཙཱ་མཁས་པ་བསྐོས་ནས་ལོ་ཙཱ་
རྣམས་ནས་གསུང་སོ་སོར་བསྒྱུར་ཏེ་ཆོས་ཀྱི་རྗེའི་གསུང་གཅིག་གིས་གདུལ་བྱ་
ཐམས་ཅད་ཀྱི་རྣ་ལམ་དུ་སོ་སོར་ཕྱིན་ཅི་མ་ལོག་པར་གོ་བར་མཛད། དེ་ནས་
དགུང་ལོ་ཉེར་གཅིག་པ་ལྕགས་བྱི་ཟླ་12ཚེས་19 (1360) ལོ་ཏའི་ཏུ (ཧྲང་ཏུ）
ཕོ་བྲང་ཆེན་པོར་བསུ་བའི་བཀོད་པ་རིམ་པ་དང་བཅས་ཕྱག་ཕེབས། རྒྱལ་པོ་
འཁོར་དང་བཅས་པ་ནས་ཞལ་མཐོང་གསུང་ཐོས་པ་ཙམ་གྱིས་རབ་ཏུ་དད་པར་
མཛད། ཁྱད་པར་རྒྱལ་པོ་ཡབ་སྲས་ལ་རྣལ་འབྱོར་མའི་དབང་དང་། རྒྱལ་
བ་ རྒྱ་ མཚོའི་དབང་། ཐབས་ལམ་ན་རོའི་ཆོས་དྲུག་ལ་ སོགས་ པ་ གནང་།
རྒྱལ་པོ་ཆེན་པོ་ལ་སྐྱེས་རབས་བརྒྱ་རྩ། རྒྱུད་བླ་རྩ་འགྲེལ། མདོ་སྡེ་རྒྱན་རྩ་
འགྲེལ། དུས་འཁོར་རྩ་འགྲེལ། དེའི་ཆ་ལག་རྒྱ་གཞུང་དང་བཅས་པ་ཐམས་
ཅད་ཀྱི་བཤད་པ་གནང་། གཞན་ཡང་རྒྱལ་རྒྱུད་དང་ཞིང་གི་མི་དཔོན་གྱིས་
ཐོག་དྲངས་རྒྱུ་ཧོར་དང༌། ཡུ་གུར་དང་མི་ཉག་དང་། ཀའུ་ལི ( ཁྲའོ་ཤན)
395



ལ་སོགས་པའི་མི་ཆེན་དང་སྡེ་དཔོན་སོགས་སྐྱེ་འགྲོ་དཔག་ཏུ་མེད་པ་བླ་ན་མེད་
པའི་བྱང་ཆེན་ཐར་པའི་ལམ་དུ་འགོད་པར་མཛད། སྐབས་དེར་རྒྱལ་བུའི་
སྲས་མི་ཏྲི་པ་ལ་འཁྲུངས། ཆོས་ཀྱི་རྗེ་ཀརྨ་རོལ་པའི་རྡོ་རྗེ་རྒྱལ་པོ་ཆེན་པོ་ཐོ་
གན་ཐེ་མུར་གྱི་ཏི་ཤི་སྟེ་དབུ་བླར་བཞེས། ཆོས་རྗེ་རིན་པོ་ཆེར་ཐུ་ལུ་ཤི་སྐྱའོ་ཏ་
དབེན་གུ་ཤི་ཡི་ཤེལ་གྱི་དམ་ཁ་བསྩལ། དེར་ཡོད་པཎྜི་ཏ་དང་བླ་མ་རྒྱལ་རིན་
སོགས་ གུ་ ཤི་ ཀུན་ དང་ གནམ་ མཆོད་ པ་ ཡོངས་ ཀྱི་ གཙུག་ གི་ རྒྱུན་ དུ་བཀུར།
གོང་མ་ཡབ་སྲས་ནས་གུས་པ་དང་གན་ཆེ་ཆུང་མང་པོ་ནས་འབུལ་ཞབས་དང་
བཀུར་བསྟི་བསམ་གྱིས་མི་ཁྱབ་པར་མཛད། ཡོངས་འཛིན་མཁན་ཆེན་དོན་
གྲུབ་དཔལ་པའི་ཆེ་བའི་ཡོན་ཏན་ལ་བསྔགས་པ་དང་ཧོང་ ཐའི་ཚེའི་སྦེལ་ཁ་
དང་། ཏཱ་ཧུང་གི་ཆ་རུ་བཅས་མཚུར་གདན་དུ་བསྐུར། ཉེས་པ་ཅན་སྤྱིར་
ཐར་བའི་འཇའ་ས་དང་། ཁྱད་པར་རྒྱལ་པོ་ཆེན་པོས་བནྡེས་གོང་མ་ལ་ཕྱག་
མི་དགོས་པར་བཀུར་བ་ལ་ཕྱིས་རྒྱལ་རྒྱུད་དང་མི་ཆེན་གྱིས་བརྗེའི་ཕྱག་བླངས་
འདུག རྒྱལ་ཁམས་མི་བདེ་བ་ཡང་དེས་ལན། ད་ཕྱིན་དེ་འདྲ་མ་བྱེད་ཟེར་
བ་སོགས་བསྟན་པ་ཤེས་སྐྱེད་ཀྱི་འཇའ་ས་ཤེལ་ འཇའ་ཆེན་མོ་རྣམས་གནང་།
བོད་དུ་སྒྲོག་པ་ལ་སྡེ་དགོན་དཀོན་མཆོག་རྒྱལ་མཚན་དང་ཆོས་རྗེ་པ་ཉིད་ཀྱི་
བཀའ་ཤོག་དང་བཅས་ཞབས་འབྲིང་དཔོན་འགོ་གསུམ་བཅས་བཏང་། རྒྱལ་
པོའི་བློན་ཆེན་རྣམས་ནས་རྟག་ཏུ་སྙན་གསོལ་བར་ཆོས་རྗེ་མ་ཕེབས་གོང་དུ་སྨན་
ཙེའི་ཡུལ་རྒྱ་ནག་ཆེན་པོའི་འདབ་སྒོ་ལོ་དགུ་ཆད་པས་དངུལ་བྲེ་ཆེན་རེ་ལ་་
འབྲས་ལྗག་ལྔ་རེ་ལས་མེད་པའི་མུ་གེ་བྱུང་བ་དང༌། ནད་ཡམས་དང་ངོ་ལོག་
མང་པོ་ལངས་ནས་ཕྱི་ནང་ཐམས་ ཅད་ མི་བདེ་བ་ལས། དྲུང་གིས་ཐུགས་་
བྱམས་པ་ཆེན་པོས་མི་མ་ཡིན་རྣམས་དུལ་བར་མཛད་པས་ངོ་ལོག་པ་ཐམས་ཅད་
ཞི་ནས་སོ་སོར་འདུད། སྨན་གྱི་བླའི་ཐུགས་རྗེ་བསྐུལ་བས་ནད་ཡམས་ཐམས་
ཅད་ཀྱང་ཆད། རྣམ་ཐོས་བུས་འཕྲིན་ལས་བསྒྲུབས་པས་ཕྱོགས་ཀྱི་འདབ་སྒོ་
396



རྣམས་ཀྱང་བྱུང་བས་དངུལ་བྲེ་ཆེན་རེ་ལ་འབྲས་ལྗག་ལྔ་བཅུའི་བར་འཕེལ་བས་
མུ་གེའི་རྒྱུན་ཆད། སྔོན་མ་བྱུང་བའི་ལོ་ལེགས་དང་། རྒྱལ་ཁམས་ཞོད་
འཇགས་བདེ་སྐྱིད་ཀྱི་དཔལ་ལ་སྤྱོད་ཐུབ་པ་བྱུང་བས་རྒྱལ་བློན་འབངས་དང་
བཅས་ པ་ དམ་ པའི་ ཆོས་ ལ་ ཡིད་ ཆེས་ ཤིང་ བླ་ མ་ ལ་ དད་ པ་ རབ་ ཏུ་ འཕེལ།
རྒྱལ་པོ་ཆེན་པོ་དམ་པའི་ཆོས་ཀྱི་འགོངས་པ་བཞེད་པ་བཞིན་འགྲུབ། མཁྱེན་
པ་དང་རྟོགས་པ་ཟླ་མེད་པར་གྱུར་ཏེ་མཁས་པ་དགྱེས་ནུས་པའི་བསྟན་བཅོས་དུ་
མ་མཛད། དེ་ནས་སློབ་དཔོན་ཆེན་པོ་གུའི་གུང་པ ( ཏ་ཡོན་གོང་མ་རིམ་པ་
ནས་ཀརྨ་པའི་ཕྱག་མཛོད་ལ་གནང་བའི་ཆོ་ལོ་སྟེ་ཧོར་གྱི་རྒྱལ་རིགས་སུ་གཏོགས་
པ་ཞིག་གི་གོ་མིང་) ལ་རྒྱལ་པོའི་ཆབ་སྲིད་དང་། གོང་མ་ཆེན་པོའི་སྐུ་ཚེ་
ལའང་འགྱུར་ལྡོག་གི་མཚན་མ་ཅུང་ཟད་ཤར། ཤར་ཕྱོགས་འདིའི་གདུལ་བྱ་
འདུལ་འོས་རྣམས་ཀྱང་དེ་ཙམ་གྱིས་ཐུལ། ནུབ་ཕྱོགས་ན་གདུལ་བྱ་ཤིན་ཏུ་
མང་བས་ད་དེ་འདེགས་པའི་བྱ་བ་བྱེད་དགོས་གསུངས་པས་གོང་ལ་ཞུ་བ་ཡང་
དུ་མཛད་པས་གོང་མ་ཡབ་སྲས་ཀྱིས་སྤྱན་ཆབ་འཕྱུངས་ཤིང་ནན་གྱིས་བཞུགས་
པར་གསོལ་བ་བཏབ། ལའོ་ཇང་ཆིང་སང་དང༌། ཞི་ར་མུ་ཆིང་སང་གཉིས་
ནས་ཕྱག་དང་ཐལ་མོ་སྦྱར་ཏེ། སྔར་བླ་མ་མ་ཕེབས་གོང་དུ་རྒྱ་ཡུལ་དུ་ལོ་ཉེས་
དང༌། ངོ་ལོག་ནད་ཡམས་མུ་གེ་སོགས་བཀྲ་མི་ཤིས་པས་རྒྱལ་ཁམས་ལ་བདེ་
སྐྱིད་མེད། བླ་མ་ཕེབས་ནས་བཟུང་རྒྱལ་ཁམས་ལོ་ལེགས་ཤིང་སྐྱ་རྒྱས། ངོ་
ལོག་དང་། ནད་ཡམས་ལ་སོགས་པ་རང་སར་ཞི་བས་རྒྱལ་ཁམས་ཐམས་ཅད་
ཀྱིས་བཀྲིས་པའི་ལོ་ཟླ་དང་བཀྲ་ཤིས་པའི་བླ་མ་ཡིན་ཞེས་ཟེར་བའི་དུས་བཟང་
པོ་ཤར་བའི་སྐབས་འདིར་བླ་མ་འཕགས་པ་དང་རྒྱལ་པོ་གོ་པེ་ལའི་ལམ་ལྟར་
རྒྱལ་ཁམས་མཆོད་ཡོན་ལྷན་དུ་སྐྱངས་ཏེ་བཞུགས་པར་གསོལ་བ་ནན་གྱིས་
བཏབ་པ་ལ། ཆོས་རྗེའི་ཞལ་ནས་ཁྲོམ་ཆེ་བའི་དུས་སུ་རྩེད་མོ་འཕྲོར་བཞག་ན་
ངོ་མཚར་བ་ཡིན། ངེད་ལ་རྒྱལ་སྲིད་ཀྱི་བྱ་བར་གཏོགས་པའི་ཤེས་སྒོ་གང་ཡང་
397



མེད། བན་དེ་བྱ་བ་གར་བདེ་བར་འགྲོ་ཞིང་བསྟན་པ་དང་སེམས་ཅན་ལ་གང་
ཕན་བྱེད་དགོས་པ་དེ་ཡིན། གང་ལའང་མ་ཆགས་མ་ཞེན་པ་ཞིག་བྱུང་ན་ཆོས་
པ་བཟང་བ་ཡིན། ཞེས་གསུངས་པས་མི་དཔོན་དེ་གཉིས་ནས་གསུང་དེ་་་
རྣམས་ཡི་གེར་བཏབ་ནས་མོས་གུས་ཀྱི་རྟེན་དུ་གཟུང་བ་ཡིན་ཟེར་ནས་ཁྱེར།
དེ་ནས་ནན་གྱིས་ཞུས་པས་ཏི་ཤིའི་བཀའ་བཟློག་ཏུ་མེད་པར་བརྟེན་མཐར་རེ་
ཞིག་ཐེགས་ཆོག་པའི་ལུང་དང་འབུལ་བ། འཇའ་མོ་འུལ་ལག་སོགས་ཀྱི་་
བཀའ་ཤོག་དང་བཅས་པ་ཕུལ། གཞན་ཡང་ཆོས་རྗེ་འདིའི་བཀའ་དྲིན་ལས།
གོང་མའི་ལུང་ལས་བསྩལ་བ་ནི། བླ་མ་འཇམ་དབྱངས་ལ་སི་ཏུ་དང༌། དར་
རྒྱལ་པ་ལ་སྐྱའོ་སི་ཏུ། སྒོམ་རིན་ལ་གུའི་གུང་གི་ཐམ་ག མཚུར་ཕུ་ནང་པ་
(གདན་ས་པ)ལ་གུའི་གུང་གི་མིང་དང་འཇའ་ས། གསེར་ཐམ། ཤེལ་གྱི་
སྦྲེལ་ཁ་བཅས་དང༌། ཀརྨ་ནང་པ་ལ་ཏའི་སི་ཏུའི་ཐམ་ག (སྔར་ཀརྨའི་
གདན་ས་མཛད་དུས་ཏའི་སི་ཏུའི་ཐམ་ག་བསྩལ་བ་ལ་ད་ལྟའི་དཔལ་ སྤུངས
“ཀུན་མཁྱེན་ཏཱའི་སི་ ཏུ” ཞུ) དགོན་པ་རྣམས་བསྲུང་བའི་བོད་ཡིག་གི་
འཇའ་ ས་ ཉི་ ཤུ་རྩ་གཉིས་བཅས་ དང༌། རོང་དཔོན་ལ་ ཟམ་ དུ་ དབེན་ ཤུ།
གྲགས་བརྩོན་གྱི་བུ་ལ་ཀླུ་ད་རུ་ཁ་ཆེ། ཚལ་པའི་གཞོན་ནུ་འོད་ལ་ཆའོ་དའོ་
བཅས་ཀྱི་ལུང་ལས་ཐམ་ག་སོགས་བསྩལ། ཚལ་ པ་དར་གན་ལོ་གསུམ་གྱི་
འཇའ་ས་ཐོན་ནས་རྗེས་སུ་སྔགས་པ་དབང་རྒྱལ་གདོང་ཆུ་ཡོས་ཟླ་8པ་ལ་བོད་དུ་
འབྱོར་ནས་ཕྱག་ཏུ་ཕུལ་བ་བཅས་གོང་ནས་གཟིགས་པ་བླ་ན་མེད་པ་བསྩལ།
རྒྱ་བོད་མཆོད་ཡོན་དམ་ཚིགས་རྣམ་པར་དཀར་བའི་དར་གཙང་སྔར་གྱི་མུ་་
མཐུད་དེ་ཡུག་གཅིག་ཏུ་སྦྲེལ་བར་མཛད་པ་ལས་རྒྱ་བོད་མི་རིགས་ཀྱི་འབྲེལ་བ་
ཇེ་ ཟབ་ ཏུ་ སོང་། རྒྱལ་འབངས་ ཐམས་ ཅད་ སེམས་འཕྲེང་ བའི་ ངང་ནས
“ཞབས་དྲུང་བསྟན་རྩིས” སུ་ཆུ་ཡོས་ལོར་བཞེད་ཀྱང་། དེབ་དམར་དང་
མཁས་དགའ་སོགས་ལ་རབ་བྱུང་དྲུག་པའི་ཆུ་སྟག་ཟླ་1ཚེས་14 (1362) ལོ་རྒྱ་
398



ནས་བོད་ཕྱོགས་སུ་ཕྱག་བཏེགས། ཕེབས་ལམ་དུ་ཉེས་ཅན་མང་པོ་ཆད་པ་
ལས་བསྐྱབས། ཧོ་ཡ་ཟིའི་རྒྱལ་ཁམས་ཀྱི་འཁྲུགས་ཆེན་རྣམས་ཞལ་ཏ་མཛད་
པས་འཇགས། སྔར་ཀརྨ་པཀྵིས་ཕྱག་བཏབ་པའི་གོ་ར་དགོན་མོ་ཆེར་གཙུག་
ལག་ཁང་བཞེངས། དེར་རང་གཞན་གྱི་སྟོན་པའི་ཁྱད་པར་གསལ་བར་བྱེད་
པའི་བསྟོད་པ་ཡང་མཛད། མི་ཉག་གི་ཡུལ་ཐ་ཐལ་བྱ་བ་ལས་ལམ་བརྒྱུད་ནས་
བྱང་ངོས་སུ་ཕེབས(ཧོར་གྱི་རྒྱལ་ས་རྙིང་པའི་ཕྱོགས་ལ་བྱང་ངོས་ཟེར) དེར་
བྱང་ངོས་གོ་ར་དགོན་གྱི་མཆོད་རྟེན་བརྒྱ་རྩ་དང་ཉེ་བའི་ལུ་བན་ཤན་དུ་རྒྱལ་བུ་
རཏྣ་ད་དེའི་བཙུན་མོ་པུཎེ་དྷ་རིས་བསྙེན་བཀུར་བསམ་གྱིས་མི་ཁྱབ་པས་མཆོད་
བཙུན་མོ་པུཎེ་ད་རིས་ཁོ་མོའི་རྨི་ལམ་དུ་བ་དན་ཡང་དབེན་གྱི་རི་འདི་དང་
མཉམ་པའི་སངས་རྒྱས་ཀྱི་སྐུ་ཞིག་བཞེངས་དང་འགྲུབ་པར་འགྱུར་རོ་ཞེས་པ་
ཞིག་བྱུང་བས་དེ་འགྲུབ་པར་བྱིན་གྱིས་རླབས་པ་དང་ཐབས་ཀྱང་བཀའ་བསྩལ་
དུ་གསོལ་ཞུས་པས། དེ་ལྟ་བུའི་སྐུ་ཆེ་བ་ནི་རྒྱུ་གོས་དར་ལ་བྱས་ནས་གྲུབ་པ་
གྱིས་ཤིག རྒྱུ་གང་སོང་གི་རིན་བཅུ་ཆ་གཅིག་ངེད་ནས་སྦྱིན་པ་ཡིན་གསུངས།
དེ་ལྟ་བུའི་སྐུ་ནི་བཟོ་བོ་མཁས་པ་སུས་ཀྱང་ཁོང་དུ་མ་འཆུད་པ་ལ། དྲུང་ཉིད་
ནས་རི་ངོས་དེ་ལ་བྱོན་ཏེ་རྡོ་དཀར་སྒྲིགས་ཏེ་སྐུའི་བཅད་མཛད། བཟོ་བོ་
མཁས་པ་རྣམས་ཀྱིས་དེ་ཉིད་དུ་ཧོར་གོས་བཟང་པོ་བཀའ་ཅིང་དྲས་ཏེ་སྐུ་གསེར་
མདོག་ན་བཟའ་ཏཱ་ཧུང་སོགས་བྱས་པ། སྙན་གཡས་ནས་གཡོན་གྱི་བར་ལ་
འདོམ་བཅུ་གཅིག་ཡོད་པའི་སྐུ་ཚད་ཡོངས་སུ་རྫོགས་པ་ལ། སྟེང་ནས་ལྷའི་བུ་
དང་བུ་མོས་མཆོད་རྫས་ཐོགས་པ། འོག་ཏུ་པད་གདན་དང་བྱིའུ་ཕྲུག་ཁག་
མཛེས་ཤིང་། གཡས་གཡོན་དུ་བྱམས་པ་དང་འཇམ་དཔལ་ལྡེམ་གཉིས་་་་་
བཅས་སྐུ་དངོས་ལ་དོ་ཆེན་པོ་སུམ་ཅུ་སོ་གཉིས་དང༌། ལྡེམ་གཉིས་ལ་ད་་་་
བརྒྱད་རེ་བཅས་ཁྱོན་དོ་ཆེན་བཞི་བཅུ་ཞེ་བརྒྱད་ཡོད་པ་རྣམས་ལེགས་པར་གྲུབ།
རིན་གྱི་བཅུ་ཆར་གསེར་སྲང་སྟོང་དང་དགུ་བཅུ་ཐམ་པ་ནང་ས་ནས་བསྩལ།
399



སྐུ་རྣམས་ཆ་ཚད་ཆུ་བཞེང་གབ་པ་ལ་བྱོན་གཙང་འཛམ་གླིང་ན་ཟླ་མེད་པ་གྲུབ་
སྟེ་དེ་ཉིད་ལ་བཀྲམ་ནས་རབ་གནས་མཛད་ཚེ་འཇའ་ཚོན་དང་མེ་ཏོག་གི་ཆར་
གྱིས་ས་གཞི་དང་བར་སྣང་ཐམས་ཅད་ཡོག་པ་སོགས་ངོ་མཚར་གྱི་ལྟས་བསམ་
གྱིས་མི་ཁྱབ་པ་བྱུང་བས་གོས་སྐུ་དེ་དྲུང་ཉིད་ལ་དད་པས་ཕུལ། ཡར་ལམ་
མཛོ་ཁལ་ཉི་ཤུ་རྩ་བཞིའི་རྒྱབ་ཆ་བྱས་ཏེ་བོད་དུ་དྲངས། ལྡེམ་གཉིས་སྟག་ལུང་
དང་འབྲི་གདན་སོ་སོར་གནང་། སྐུ་དངོས་ཀོང་པོ་ཞོ་ཁར་བཞུགས(ཕྱིས་སྐུ་
སྟོད་ཀྱི་དོས་ལྔ་མ་ཚང་ནས་འདི་ཞོ་ཁར་མེ་སྐྱོན་བྱུང་ནས་ཚིག་པར་གྲགས) རྗེ་
ཆོས་གྲགས་རྒྱ་མཚོས་གསོ་བར་མཛད་དེ་རྩེ་ལ་སྒང་དུ་བཞུགས་པ་བཅས་ཁག་
གསུམ་དུ་ཞལ་གྱེས་པས་ཀར་བསྟན་གྱི་རྟེན་འབྲེལ་ཅུང་འཕྱུགས། རྗེས་སོར་
ཀོང་ པོའི་ ཀར་ སྲིད་ ཕམས་ ཉེས་ སྐབས་ རྩ་ མེད་ དུ་ སོང་ནས་ མཇལ་ རྒྱུ་ མེད།
གོས་སྐུ་ཆེན་པོ་ཐོག་མར་བཞེངས་པའི་སྲོལ་ཡང་རྗེ་འདིའི་སྐུ་དུས་ནས་དར་བར་
གྲགས་སོ། ། ཀམ་ཆུ་དང་ཉེ་བའི་མ་གྱ་སི་ལ་སོགས་པའི་བཞུགས་མལ་རིམ་པར།
ཡུ་གུར། མི་ཉག བཀའ་མ་ལོག ཧོར། སོག་པོ་སོགས་སྐད་རིགས་མི་
གཅིག་པའི་མི་རིགས་མང་པོས་སྙན་པ་ཐོས་ནས་ཟླ་ལམ་གཉིས་གསུམ་གྱི་ས་ནས་
གོམ་པ་གསུམ་ལ་ཕྱག་རེ་བྱེད་པ་དང་། གོམ་པ་བདུན་ལ་ཕྱག་རེ་བྱེད་པ།
རྒན་རྒོན་རྣམས་རྟ་དང་རྔ་མོང་ལ་བཀལ་ཏེ་འོང་བའི་སྐྱེ་བོ་མཇལ་མི་ས་ཆར་མི་
ཤོང་བ་ལྟར་འདུས་ནས་འབུལ་ནོད་ཕུལ་བ་ལ་ཕྱག་བྱིན་མཇལ་ཁ་ཐུགས་དལ་
མེད་དུ་བསྩལ། དམ་པའི་ཆོས་བསྟན་པས་ཕྱིར་མི་ལྡོག་ནས་ཐར་པའི་ས་བོན་
གྱི་བར་དུ་བཞག བསྐྱར་འདབ་མེད་པའི་ཁྲིམས་བཅས་ཏེ་ཞག་བཅུ་དགུའི་
བར་མཇལ་ཁ་ཕྱག་བྱིན་ནམ་ལངས་སྲོད་ཀྱིས་དེ་ལྟར་མཛད་ཀྱང་དད་མཇལ་སྐྱེ་
བོ་རྫོགས་མཐའ་མེད་པར་ཇེ་མང་དང་། སྐུ་ངལ་ཚུལ་ཅུང་ཟད་ཀྱང་མི་མངའ་
བར་འགྲོ་དོན་ཁུར་དུ་བཟོད་པའི་ཐུགས་རྩོལ་གྱིས་ཐམས་ཅད་འབྲེལ་ཚད་དོན་
ལྡན་དུ་མཛད། དེ་ནས་ཙོང་ཁ་སྡེ་ཁམས་བཅོ་བརྒྱད་དང༌། བི་རིའི་ས་ཆར་
400



ཕེབས་འབུལ་བྱུང་བ་རྣམས་དབུས་གཙང་གི་ཆོས་སྡེ་རིས་མེད་དགེ་འདུན་བཅུ་
ཡོད་པ་ཡན་ལ་མང་ཇ་བདུན་རེ་དང་འབུལ་བ་རྣམ་གཞག་ཕྱག་འགྱེད་དང་
བཅས་པ་བསྙེན་བཀུར་སྒྲུབ་པ་ལ་བླ་མ་རི་བོ་སྒང་པ་བཏང་ནས་བསྟན་པ་ལ་
ཞབས་ཏོག་མཛད། ཇོ་བོའི་དྲུང་དུ་དངུལ་བྲེ་ཆེན་བཅུ་གཅིག་ལས་བརྡུངས་
པའི་ཀོང་བུ། མཚུར་ཕུའི་ལྷ་ཆེན་དུ་གསེར་བྲེ་ཆེན་ལྔ་ལས་བརྡུངས་པའི་
གསེར་ཤོག་དང་། དངུལ་བྲེ་ཆེན་སུམ་ཅུ་རྩ་གཅིག་ལས་བརྡུངས་པའི་ཀོང་བུ་
ལྔ། དགེ་ འདུན་ སྒང་ པ་ ལ -ད ་་༌ བེ་ གསུམ་ གྱི་ ཀོང་ བུ་ ལ་ སོགས་ དང་།
གཞན་ཡང་ཀརྨའི་གདན་ས་ལ་སོགས་པའི་མདོ་ ཁམས་ཀྱི་གཙུག་ལག་ཁང་་་་
རྣམས་ལ་དངུལ་ཀོང་དང་། རྒྱུན་འབར་གྱི་ཀོང་རྒྱུག་ལ་སོགས་པ་དཔག་ཏུ་
མེད་པ་སྦྱར་གསོ་མཛད། ཙོང་ཁར་ལྷ་མིའི་འདུ་ཚོགས་ཐམས་ཅད་ཀྱིས་དད་
གུས་ཆེན་པོས་མཇལ་བ་ལ་ཆོས་འཁོར་བསྐོར། དགོན་གནས་ཆེན་པོ་བཏབ་
ནས་རྟག་ཏུ་བཞུགས་པར་གསོལ་བ་བཏབ་ཀྱང་མ་གནང༌། དེར་ལྟ་བ་ངན་
སེལ་གྱི་བསྟན་བཅོས་ཀྱང་མཛད། ཡུལ་ཁམས་འདི་ཕྱི་ནས་རི་དྭགས་ཀྱིས་
འཛིན་བར་འགྱུར་ཞེས་ལུང་བསྟན་པར་མཛད་པས་རྗེས་སུ་དེ་ལྟར་དུ་བྱུང༌།
དཔལ་བློ་བཟང་གྲགས་པ་ཡུམ་སྲས་མཇལ་དུ་བྱུང་ནས་རབ་བྱུང་ཞུས་པར།
རྟེན་གཞོན་ནུར་ སོང་དགེ་བསྙེན་དུ་བསྒྲུབ་ སྟེ་མཚན་ཀུན་དགའ་སྙིང་པོར་་་
གསོལ། འདི་འཕགས་པའི་གང་ཟག་ཡིན་པས་དབུས་གཙང་དུ་སོང་ཞིག་
པར་ལུང་བསྟན། ཡུམ་ལ་འདིའི་ལྟེ་བའི་ཁྲག་དྲོན་ལྷུངས་ས་ལས་མ་འོངས་པ་
ན་ལྗོན་པ་ཞིག་འཁྲུངས་ཏེ་དེའི་ལོ་འདབ་དང་གྲིབ་བསིལ་གྱིས་ཀྱང་འགྲོ་དོན་
དཔག་ཏུ་མེད་པ་འོངས། གཙང་སྦྲ་གྱིས་གསུངས། ཕྱིས་དབུས་གཙང་གཙོ་
བོར་གྱུར་པའི་སངས་རྒྱས་ཀྱི་བསྟན་པ་སྤེལ་པ་ལ་སྟོན་པ་གཉིས་པ་ལྟ་བུ་འདི་
བྱུང་བ་ཡིན། གཞན་ཡང་ས་ཕྱོགས་དེ་ཐམས་ཅད་དུ་སྔོན་གྱི་སྤྲུལ་པའི་རྒྱལ་པོ་
དང་སྐྱེས་ཆེན་མང་པོས་བཞེངས་པའི་ལྷ་ཁང་བྱ་འདབས་བདུན་པ་དང་དགུ་པ་
401



སོགས་ངོ་མཚར་ཅན་སུམ་སྟོང་བདུན་བརྒྱ་ཡོད་པ་དེ་ཐམས་ཅད་དུ་ཉམས་གསོ་
དང༌། མཆོད་པའི་ཚོགས་རྒྱ་ཆེན་པོ་དང་མར་མེའི་རྒྱུན་དཔག་མེད་བཙུགས།
ལུ་བན་ཤན་དུ་ཆེ་ལི་ཅི་ཅིའི་དམག་གི་འཇིགས་པ་བསྐྱབས། གཅན་གཟན་མ་
རུང་བས་འཚེ་བའི་ཡུལ་དུ་བཀའ་ཤོག་གནང་བས་ཞི། དེ་ནས་བྱང་དམར་ཚ་
སྒང་བརྒྱུད་འདན་དང་། རིམ་གྱིས་ཀརྨར་ཕེབས་ཏེ་ཆོས་འཁོར་རྒྱ་ཆེན་པོ་
བསྐོར། རྗེ་གོང་མས་ལུང་བསྟན་པའི་རི་ཤོད་ཉིང་ཕུག་སྟེང་ཆེན་དུ་གཙུག་
ལག་ཁང་ཆེན་བཞེངས། དེར་བསྡུས་དོན་གྱི་བསྟན་བཅོས་མཛད། སླར་
ཀོང་པོའི་རྒྱལ་ཁམས་སུ་སྤྱན་དྲངས། ཀོང་པོའི་ས་ཆ་གང་སར་ཞབས་ཀྱིས་
བཅག ཙ་རིར་གནས་སྒོ་ཅི་རིག་ཕྱེ། ཁྱད་པར་སྔར་སྐྱེ་བོ་སུ་ཡང་མ་ཐར་
བའི་ཤར་རྨེ་མོ་གོང་གི་ལ་ཕྱེས་ཏེ་དཔལ་མཚོ་དཀར་གནས་སྔོན་གྱི་སྙིང་པོར་
ཕེབས། རང་བྱུང་གི་མཆོད་རྟེན་ཁྱད་པར་བའི་བང་རིམ་འོག་མ་ལ་ཞབས་
རྗེས་ བཀོད། ཕྱིས་ གནས་ འདི་ སྐྱེ་ བོ་ མང་ པོས་ མཇལ་ རྒྱུ་ ཡོད་ པ་ དང༌།
བསམ་གཏན་པ་མང་པོ་རྟག་ཏུ་གནས་པའི་སྒྲུབ་གནས་ཆེན་པོར་གྱུར། དེ་
ནས་སློབ་རོམ་ཁྲོམ་ནག་གི་གནས་འཇིགས་སུ་རུང་བ་སྔོན་མ་བྱེ་བའི་གནས་སྒོ་
ཕྱེ་སྟེ་རིན་སྦུག་གི་གནས་སུ་ཕེབས། དེར་གཟིམ་ཁང་མཛད་བཞེད་ལ་ཡར་ལྷ་
ཤམ་པོའི་སྲས་སྒམ་པོ་ལྷ་རྗེས་བཤོལ་ནས་ད་ལྟ་སྔ་དྲག་རྗེས་སུ་འབུལ་ཞུས་པས་
རྗེས་སུ་ཞྭ་དམར་བཞི་པ་ལ་ཕུལ་བས་རྟེན་འབྲེལ་འགྲིགས། སྤོ་བོར་བྱོན་གྲེ་མོ་
གྲུ་སོའི་ཆུ་ཆེན་ལ་ཟམ་པ་མཛད། གྲུ་ཆུས་ཁྱེར་བའི་སྐྱེ་བོ་མང་པོའི་སྲོག་་
བསྐྱབས། སྤོ་བོའི་ཕུར་རྨ་ཀུར་ལུང་མཁའ་འགྲོའི་གནས་ཀྱི་སྒོ་ཕྱེ། དེ་ནས་
སླར་ཡང་ཀརྨ་སོགས་ཅི་རིགས་པར་བྱོན་ཏེ་ཐམས་ཅད་ལ་ཞལ་བཀོད་མཛད།
ངེད་དང་མྱུར་དུ་འཕྲད་པར་བགྱིའོ་སོགས་གསུངས་པས་ཐམས་ཅད་ཐེ་ཚོམ་དུ་
གྱུར། ཀོང་པོའི་གདུལ་བྱ་རྣམས་ལ་མཐའ་མའི་འཕྲིན་ལས་མཛད་ནས་ ཤུ་
དིང་ཐང་གི་ཐང་སྟོད་དུ་ཕེབས་པ་ན་ཆིབས་ཁ་ཐེན་མཛད་དེ་སློབ་དཔོན་ཆེན་
402



པོ་གུའི་གུང་པ་རིན་ཆེན་དཔལ(རིན་ཆེན་དཔལ་ནི་རྗེ་རང་བྱུང་ཞབས་ནས་དེ་
བཞིན་གཤེགས་པའི་བར་ན་རིམ་གསུམ་གྱི་གུའི་གུང་པ་ཡིན་མཁྱེན་རླབས་ཤིན་
ཏུ་ཆེ) ལ་གཟིགས་ཏེ་མྱང་འདམ་ལ་ཕྱག་མཛུབ་གཏད་དེ་སང་ད་གཟོད་རི་ཕ་
གིའི་མགུལ་ནས་མི་གྲགས་པ་ཅན་ཞིག་འོང་བ་ཡིན་གསུངས། ཞོ་ཁར་རྟེན་
གསུམ་དང་འཕན་ཆེན་མོ། ཁྱད་པར་ཕྱག་དཔེ་རྣམས་ལ་བཀུར་བསྟི་དང་དོ་
དམ་ཆེ་བར་མཛད། འཕན་ཆེན་མོར ( བཙུན་མོ་བུ་ཎེས་ཕུལ་བའི་གོས་སྐུ)
མེའི་ཉན་ཡོད་པས་ཟོན་ཆེན་པོ་གྱིས་གསུངས། ད་དེ་བྱང་གི་ས་གཙང་ས་ཞིག་
ཏུ་འགྲོ། ཆོས་རྗེ་གོང་མའི་གདུང་གོང་མ་ནས་སྔོན་དང་ཨ་ཀ་རུ་སོགས་ཀྱིས་
སངས་རྒྱས་དང་འཁོར་ལོས་བསྒྱུར་རྒྱལ་ལྟར་སྦྱངས་པ་ཡིན། བོད་དུ་ཙན་
དན་གྱི་དོད་ཤུག་པ་ཡིན་པས་ཤུག་པ་མང་དུ་འཁྱེར་གསུངས་པ་སོགས་བཀའ་
བསྩལ་ཏེ་བྱང་ལམ་དུ་ཆིབས་ཁ་བསྐྱོད་དོ། །དག་པའི་གཟིགས་སྣང་མཐའ་ཡས་
བ་ཤར་བེར་བསྟོད་པ་དང་བསྟན་བཅོས་དུ་མ་མཛད་པ་དང༌། རྡོ་རྗེའི་མགུར་
དུ་མ་གསུང་བ་སོགས་ནི་བརྗོད་ཀྱིས་མི་ལང་། བསྟན་བཅོས་དང་སྙན་ངག་
ཐམས་ཅད་ཀྱང་ཚིག་དོན་བཟང་པོ་ཉམས་དང་རྣམ་འགྱུར་དུ་མ་ཅན་རྗེ་འདིས་
མཛད་པ་ལྟ་བུ་ནི་བོད་ཀྱི་མཁས་པ་གཞན་སུ་ལའང་མི་སྣང་ངོ༌། །དེ་ནས་བྱང་
ཕྱོགས་སུ་རིམ་གྱིས་གཤེགས་ཏེ་ས་ཤིན་ཏུ་དབེན་པའི་རི་ཞིག་གི་དྲུང་དུ་ཕེབས་
པ་ན་རི་འདིའི་རྩེར་དགེ་སློང་གཙང་མ་ཞིག་གི་གདུང་སྦྱངས་ན་བོད་དུ་ཕྱིས་རྒྱ་
དམག་གི་འཇིགས་པ་མི་ཡོང་བར་འདུག་ཅེས་པའང་ཞར་ལ་གསུངས། དེར་
དགུང་ལོ་བཞི་བཅུ་རྩ་བཞི་བཞེས་པ་རབ་བྱུང་དྲུག་པའི་ཆུ་ཕག (1383) ལོ་ཟླ་
7ཚེས་3ཉིན་ནས་སྐུ་ཁམས་ཅུང་ཟད་མ་སྙོམས་པའི་ཚུལ་བསྟན་པས་ས་ཡང་
ཡང་དུ་གཡོས། འཇའ་ཚོན་དང་མེ་ཏོག་གི་ཆར་རྒྱུན་མ་ཆད། ཚེས་་་་་
15མཚན་མོ་རྟེན་རྣམས་ལ་སྐོར་བ་ལྔ་བཅུ་རྩ་གཉིས་མཛད་དེ་ཐོ་རེངས་བྱང་
སེམས་ཉེ་སྲས་རྣམས་ཀྱི་མཚན་ནས་ཡང་ཡང་སྨོས་ཏེ་དེ་དག་དང་གཉིས་སུ་མེད་
403



པར་ཆོས་ཀྱི་དབྱིངས་ཆེན་པོར་སྙོམས་པར་བཞུགས་སོ། ། རི་རྩེ་དེར་གདུངས་
སྦྱངས། པུར་ཁང་གི་ ས་རྡོ་ལས་མཆོད་རྟེན་བྱས་པ་དེར་དེང་སང་ཡང་རི་
དྭགས་རྣམས་ཀྱིས་རྟག་ཏུ་བསྐོར་བ་བྱེད་པ་ཞིག་འདུག་པ་ཐོས་སོ། ། དེ་ནས་
ཤེས་རབ་ཀྱི་ཕ་རོལ་ཏུ་ཕྱིན་པས་བགོས་པའི་སྐུ་གདུང་ཆོས་སྐུའི་རྟེན་དང་།
གཟུགས་སྐུའི་རྟེན་སྣ་ཚོགས་པའི་དབྱིབས་ཅན་རྣམས་ནི་ནང་ཨ་ཀཱ་རུ་དང་ཕྱི་
དངུལ་བྲེ་ཆེན་བརྒྱད་ཅུ་ལས་བསྒྲུབས་པའི་མཆོད་རྟེན་ལ་སོགས་པ་སློབ་དཔོན་
གུའི་གུང་པས་ལེན་དུ་ཐེབས་པར་མཛད་དེ་མཚུར་ཕུ་དང་། ཀརྨ་གཉིས་ཀར་
བསོད་ནམས་ཀྱི་ཞིང་རྒྱ་ཆེར་སྤེལ་བར་མཛད་དེ་བཞུགས་སོ། ། རྗེ་འདིའི་བུ་
སློབ་ཀྱང་ཀུན་སྤངས་ཀུན་དགའ་དོན་གྲུབ། འབྲི་གུང་ཆོས་ཀྱི་རྒྱལ་པོ། ལྷོ་
རིན་པོ་ཆེ་གྲགས་པ་ཡོན་ཏན། རྗེ་བཙུན་ནག་མགོ་བ། རི་མགོ་བ། ཤར་
བ། མཚོ་དཀར་མོ་བ། བྱམས་ཆོས་པ་བྱང་ཆུབ་རྒྱལ་མཚན། མཁས་པ་
ཆེན་པོ་ ཀརྨ་དཀོན་གཞོན། དཔལ་ཞྭ་དམར་མཁའ་སྤྱོད་དབང་པོ་སོགས་
སྐྱེས་ཆེན་མཐའ་ཡས་པ་བྱུང་བ་ནི་བརྗོད་ཀྱིས་མི་ལང་ངོ༌། །
ལྔ་པ། སྐུ་ཕྲེང་ལྔ་པ་ཆོས་རྗེ་དེ་བཞིན་གཤེགས་པ་བྱོན་པ་ནི། དེ་ཡང་
སྔོན་རྗེ་རོལ་པའི་རྡོ་རྗེ་བྱང་གི་ཤ་རྐྱང་འཕྱོ་བའི་ཡུལ་དུ་དགོས་པ་ཆེན་པོས་སྐུ་
གཤེགས་པའི་དུས་སུ་གདུལ་བྱ་རྣམས་ལ་སོ་སོར་སྣང་བ་དུ་མ་བྱུང་བ་སྟེ། ལྷ་
སར་ཇོ་བོའི་དྲུང་དུ་དཔོན་སློབ་བདུན་མཛད་དེ་དངུལ་སྡེར་གསེར་གྱིས་བཀང་
པ་འཐོར་ཞིང་སྐོར་བ་མཛད་དེ་ནས་མཁའ་ལ་འཇའ་ཚོན་དུ་ཡལ་བ་དང་།
མཚུར་ཕུར་ནམ་མཁའ་ལ་བྱོན་ནས་ཁོ་བོ་དགའ་ལྡན་དུ་འགྲོ་སྐྱེ་བ་མྱུར་དུ་འོང་
གསུངས་ཏེ་ཤར་ཕྱོགས་ཀྱི་ནམ་མཁའ་ལ་གཤེགས། རྣམ་པར་དང་བཀྲ་ཤིས་
སྒང་གི་བར་གྱི་ཐད་ནས་འཇའ་འོད་དུ་ཡལ་བ་མང་པོས་མཐོང་བ། མོན་ཡུལ་
ནས་བྱ་བྲལ་བ་ཞིག་བྱུང་བས་ཟེར་ན་ཆོས་རྗེ་དཔོན་སློབ་བརྒྱད་ཅུ་ཙམ་མོན་དུ་
བྱོན་ནས་རྒྱལ་པོ་གསུམ་རབ་ཏུ་བྱུང་བ་ལ་ནཱ་རོ་ནེ་གུའི་ཆོས་དྲུག་གསུངས་ཀྱིན་
404



ཡོད་ཟེར། སློབ་དཔོན་ཆེན་པོ་གུའི་གུང་པ་སོགས་སྒར་པ་རྣམས་དབུས་སུ་
ལོག་བྱོན་དུས་ སྟེང་གི་ནམ་མཁའ་ལ་བཞུགས་པ་སྒར་མི་ཡོངས་ཀྱིས་མཐོང་།
ཀོང་པོ་ཞོ་ཁ་དང༌། རྩེ་ལ་སྒང་པ་རྣམས་སོ་སོར་བྱོན་པ་དང་། ཟླ་6ཚེས་
14ཉིན་འཇའ་འོད་ཀྱི་སྟེང་ན་བྱོན་པ་ཀོང་པོའི་ཁྲོམ་ པ་ ཡོངས་ཀྱིས་མཐོང་།
རྒྱ་ལ་སེང་འདམ་སོགས་སུ་སྒོམ་ཆེན་འགའ་ལ་མཇལ་ནས་གདམས་པ་བསྩལ་བ་
དང་། སེང་གེ་ལ་ཆིབས་ནས་མྱང་འདམ་དུ་བཞུད་པ་དང་། མྱང་འདམ་
ཕྱོགས་སུ་ཉིན་མང་པོར་འཇའ་ཚོན་འཁྲིགས་ཏེ་མེ་ཏོག་གི་ཆར་བབས། དྲི་
བཟང་གིས་ཡུལ་ཐམས་ཅད་ཁྱབ་པ། འཁྲུངས་སའི་ཁང་པ་ལ་འཇའ་རྟག་ཏུ་
ཟུགས་པ་སོགས་རྟགས་བཟང་པོ་བསམ་གྱིས་མི་ཁྱབ་པ་བྱུང་བ་ནི་རེ་རེ་བཞིན་
བརྗོད་གྱིས་མི་ལང་བ་དང་། སྔོན་ཆོས་རྗེ་རོལ་པའི་རྡོ་རྗེ་ཀོང་པོའི་གདུལ་བྱ་
རྣམས་ལ་མཐའ་མའི་འཕྲིན་ལས་མཛད་དེ་བྱང་ཕྱོགས་སུ་འབྱོན་དུས་ཀོང་པོ་ཤུ་
དིང་ཐང་གི་འཕྲང་སྟོད་དུ་ཕེབས་པ་ན་ཆིབས་ཁ་ཐེན་མཛད་དེ་སློབ་དཔོན་ཆེན་
པོ་གུའི་གུང་པ་རིན་ཆེན་དཔལ་ལ་གཟིགས་ནས་མྱང་འདམ་ཕྱོགས་སུ་ཕྱག་་
མཛུབ་གཏད་དེ་སང་ད་གཟོད་རི་ཕ་གིའི་མགུལ་ནས་མི་གྲགས་པ་ཅན་ཞིག་འོང་
བ་ཡིན་ཞེས་བཀའ་ཆེམ་གོ་དོན་ཅན་ཞིག་ཀྱང་གསུངས་པ་དང༌། མྱང་འདམ་
གྱི་མི་རྣམས་ལ་ཉི་མ་ཤར་བ་དང་། ཆོས་རྗེ་རིན་པོ་ཆེ་ཕེབས་པ་སོགས་རྨི་ལྟས་
བཟང་པོ་ཡང་ཡང་བྱུང་བ་བཅས་ལྷས་བསྐུལ་ནས་མི་རྣམས་ཀྱིས་ཆོས་རྗེ་རིན་པོ་
ཆེ་ངེད་རང་གི་ཡུལ་དུ་འཁྲུངས་པར་གདོན་མི་ཟའོ་ཞེས་མགྲིན་གཅིག་ཏུ་གླེང་
བར་བྱེད་པ་སོགས། བདེ་ གཤེགས་ ཐམས་ཅད་ཀྱིས་གཞན་དོན་ལ་མངོན་
པར་བསྐུལ་བ་དང་། བོད་ཡུལ་རྒྱ་དམག་གི་འཇིགས་པ་ལས་སྐྱོབས་པའི་དུས་
སུ་མཁྱེན་ནས་ཀོང་རལ་ཁ་གསུམ་ལས་མྱང་པོའི་ཡུལ་མྱང་འདམ་གྱི་སར་ཡབ་
སྔགས་པ་གུ་རུ་རིན་དང་ཡུམ་ལྷ་མོ་སྐྱིད་གཉིས་ལ་གཟིགས་པར་མཛད་དེ་ལྷུམས་
སུ་བཞུགས། དེའི་ཚེ་ཡུམ་ལ་རྨི་ལམ་བཟང་པོ་ངོ་མཚར་ཅན་སད་མི་བྲ་བ་
405



དང་། སད་ཚེ་སེམས་ལ་དགའ་ཡལ་ལེ་བར་འདུག་པ་རྟག་ཏུ་བྱུང༌། ལྷུམས་
ནས་ཡིག་དྲུག་དང་། ཨཱ་ལི་ཀཱ་ལི་དང༌། ཨོམ་ཨཱཧཱུྃ་སོགས་ཡང་ཡང་གསུངས།
བུད་མེད་མང་པོ་ལྷན་ཅིག་ཏུ་ཡུམ་ཡུར་མ་བྱེད་པ་ན་དེ་ལྟར་གསུངས་པ་ཐམས་
ཅད་ཀྱིས་ཐོས་པས་གང་ནས་གྲགས་སྙམ་གཡས་གཡོན་དུ་ལྟ་ཞིང་ཉེན་རྣ་བྱས་
པས་གསུང་ཆེར་བསྒྲགས་པས་ཐམས་ཅད་ཀྱིས་ཐོས་ནས་སངས་རྒྱས་ཀྱི་རྣམ་
འཕྲུལ་ཞིག་ལ་འདི་ལྟ་བུའི་ངོ་མཚར་ཆེ་བ་ཟེར་ནས་ཡུམ་དང་བཅས་པར་ཀུན་
གྱིས་ཕྱག་བྱས། བདག་ཉིད་ཆེན་པོ་འདི་དག་གི་བསོད་ནམས་ཀྱི་ཚོགས་ནི་
གཞལ་བར་དཀའ་བས་དེའི་མཐུ་ལས་སྔར་ཡབ་ཀྱི་ལུས་ལ་ནད་གཞི་ཞིག་ཡོད་པ་
དེ་ཡང་སངས། སྔར་ཡབ་ཡུམ་གཉིས་ཡོ་བྱད་ཀྱིས་ཕོངས་པ་ཞིག་ཡོད་པ་ལ་དེ་
ཕྱིན་ཅི་འདོད་པ་འབད་མེད་དུ་བྱུང་། ཡུལ་ཕྱོགས་དེ་དག་གི་ནད་འཁྲུག་ཞི་
ཞིང་ལོ་ལེགས། ཁྱིམ་དེ་ལ་རྟག་ཏུ་འཇའ་ཟུག་ཅིང་འོད་ཟེར་འཕྲོས། མེ་
ཏོག་གི་ཆར་ཡང་ཡང་བབས་པས་ཁྱིམ་དེ་ཉིད་དུ་སྐུ་འཁྲུངས་རྒྱུ་ཡིན་པའང་
ཐམས་ཅད་ཀྱིས་ཤེས། ཡབ་ཡུམ་ནས་གསང་གསུམ་ལ་འགལ་རྐྱེན་བར་ཆད་
འབྱུང་བར་དོགས་ཀྱང་རྫུ་འཕྲུལ་དང་ལྟས་བཟང་བསམ་གྱིས་མི་ཁྱབ་པས་རང་
བཞིན་དུ་གསང་བརྡོལ་ཏེ་སྙན་གྲགས་འགོག་པ་མེད་པར་ཁྱབ་པས་གསང་བའི་
ཐབས་ཀྱང་མ་རྙེད། དེ་ལྟར་ལྷུམས་སུ་གནས་པའི་མཛད་པ་ཁོ་ནས་སྐྱེ་འགྲོ་
ཡོངས་སུ་མགུ་བར་བྱས་ཏེ་རབ་བྱུང་དྲུག་པའི་ཤིང་བྱི་ཟླ་6ཚེས་18 (1384) ལོ་
སྐུ་བལྟམས། གདུང་སྣ་ནམ་ཞང་། ས་ཅུང་ཟད་གཡོ་བ་དང༌། མེ་ཏོག་གི་
ཆར་དང་འཇའ་འོད་དང་དྲི་བཟང་གིས་ཡུལ་ཁམས་ཁྱབ་པ་བྱུང༌། ཡབ་ལ་
སྔགས་པ་ཕྲག་དོག་ཅན་འགའ་ཞིག་གིས་རྟག་ཏུ་འགྲན་རྒོལ་བྱེད་པ་རྣམས་ཀྱང་
དད་གུས་ཀྱིས་ཞབས་ལ་འདུས་ཏེ་ཞབས་ཏོག་བྱས། དེ་ལྟར་ལྷུམས་སུ་་་་་
བཞུགས་པ་དེ་ཉིད་ནས་ཆོས་རྗེ་གོང་མ་སྐུ་དངོས་སུ་བྱོན་པར་ཐམས་ཐད་ཡིད་
ཆེས་ཤིང་རྩོད་མེད་དུ་བཀུར་བ་ལས་བལྟམས་མ་ཐག་ཏུ་ཡུལ་མི་སྐྱེ་བོ་ཚང་མས་
406



བཀུར་བསྟི་མཐའ་ཡས་པས་མཆོད་ཅིང་། བལྟམས་ནས་ཟླ་ཕྱེད་སོང་བ་ན་
སློབ་དཔོན་ཆེན་པོ་གུའི་གུང་པ་རིན་ཆེན་དཔལ་ནས་ཇ་འདྲེན་དུ་ཕྱིས་མཁན་
ཆེན་མགོན་བློན་དུ་གྲགས་པ་དཔོན་པོ་བློ་གྲོས་རྒྱལ་མཚན ( སློབ་དཔོན་ཆེན་པོ་
གུའི་གུང་པ་རིན་ཆེན་དཔལ་གྱི་ཕྱག་ཕྱི་འབྲལ་མེད་དུ་ཞུས། སློབ་དཔོན་
གཤེགས་རྗེས་གུའི་ གུང་པ་མཛད་ནས་སྒར་ཆེན་གྱི་འཕྲིན་ལས་སྐྱོང་བར་་་་་
མཛད) དཔོན་ གཡོག་ བཏང༌ སྟེ་ ཕྱེ་ མར་ ན་ བཟའ་ ལ་ སོགས་ པ་ དུ་ མ་ ཕུལ།
ཆུང་སྲིད་རིན་པོ་ཆེ་ཡུམ་གྱི་སྐུ་པང་དུ་བཞུགས་པ་ལས་དབོན་པོ་ལ་ཞལ་འཛུམ་
དང་མཉེས་པའི་རྣམ་འགྱུར་མང་དུ་མཛད། དབོན་པོའི་མཛུབ་མོ་ལ་འཇུས་
ནས་པང་དུ་བྱོན་ཏེ་མཉེས་པར་མཛད་པས་ཐམས་ཅད་ཐེ་ཚོམ་དང་བྲལ་ཞིང་
ཡིད་ཆེས། རིང་པོར་མ་ལོན་པར་སློབ་དཔོན་ཆེན་པོ་སྟོན་འཁོར་རྣམས་བྱོན་
ཏེ་ཟླ་11ཚེས་11ཉིན་མཇལ། འཁྲུངས་ནས་ཟླ་བ་དྲུག་ལོན་པ་ཙམ་ཡིན་ཡང་
ཇ་ཞལ་ཞུས་པ་ལ་ཕྱག་གིས་ རེག མདུན་དུ་བུ་རམ་དྲངས་པ་བཅས་ནས་
གསོལ། བཞད་ཅིང་མཉེས་པར་མཛད། དེར་དབུ་ཞྭ་ན་བཟའ་ གསེར་་་་
དངུལ་གྱི་གསོལ་ཞལ་སྡེར་བཞུགས་སྟན་སོགས་ཕུལ་ནས་བླ་མ་ཤཱཀྱ་འོད་དཔོན་
གཡོག་སྐུའི་རིམ་གྲོ་པར་བཞག ཁོང་རྣམས་ཀྱིས་ཡུམ་རྒྱས་འབྲིང་ལ་སོགས་
པ་ཟླ་རེ་བཞིན་སྐུ་རིམ་ལ་འབད། ཟླ་བ་དགུའི་རིང་སྐུ་མཚམས་བཅད་དེ་
མཇལ་མི་རྣམས་ལ་གསོལ་རས་དང་ན་བཟའི་བྱིན་རླབས་ཙམ་ལས་མ་གནང་།
དེའི་ཚེ་སྟན་ལ་སྐྱིད་ཀྲུང་བརྟན་པོར་བཞུགས་པ་ལས་གོག་པོ་སོགས་ཡེ་མི་མཛད།
འཁྲུངས་ནས་ཟླ་བ་བདུན་གླང་ལོ་ཟླ་1ཡར་ཚེས་ལ་སྐུ་མདུན་པ་རྣམས་གཡེངས་
པའི་བར་ལ་བཞེངས་ནས་ཕར་ཚུར་བྱོན་ནས་བཞད་ཅིང་འདུག་པ་ལ་གོག་མ་
དགོས་པར་འབྱོན་ཐུབ་པ་ལགས་སམ་ཞུས་པས། འགྲོ་ཐུབ་གསུངས། ཁང་
པའི་ཀ་སྒྲོག་གསེག་མའི་བུག་པ་ཟང་ཟིང་ལག་འགོ་ཐར་ཙམ་ནས་ཕར་ཐལ་ཚུར་
ཐལ་དུ་བྱོན། སེར་བ་ཕྲུམ་ཕྲུམ་བྱུང་ཚེ་ཕྱག་སྡིགས་མཛུབ་དང་ཞལ་ཕུ་མཛད་
407



པས་སེར་རྐང་སྐད་ཅིག་གིས་ཕྱོགས་གཞན་དུ་བསྒྱུར། ཉིན་གཅིག་ཉེ་གནས་
ཤཱཀྱ་འོད་ལ་སློབ་དཔོན་ཆེན་པོ་བོད་ནས་འོང་བོད་ཇ་འདྲེན་ལ་སོང་གསུངས་ཏེ་
དེ་མ་ཐག་ཕྱིན་པས་ཉི་ཟླ་ཐང་དུ་མཇལ། སློབ་དཔོན་ཆེན་པོས་དྲུང་དུ་མཇལ་
ཏེ་འབྲི་གདན། ཚལ་པ་སོགས་དབུས་གཙང་གི་བུ་སློབ་དང་ཡོན་བདག་སོ་སོ་
ནས་ཇ་འདྲེན་འབུལ་བ་རྣམས་ཕུལ་ཏེ་ཀོང་རྩེ་ལྷ་སྒང་དུ་བྱོན། དྲུང་ཉིད་དེར་
བཞུགས། མཚུར་ཕུ་དང༌། ཀརྨ། ནགས་ཕུ་སོགས་ཕྱོགས་འདི་དང་འདི་
ན་ཡོད། དེ་རྣམས་ཀྱི་ཚུལ་འདི་ལྟར་ཡོད་ཅེས་སོགས་གསུངས། སླར་ཡང་
སློབ་དཔོན་ཆེན་པོ་མཚུར་ཕུ་ནས་འབྱོན་བཞིན་ཡོད་པ་ཐོས་ནས་བླ་མ་དང་ཡབ་
སོགས་ཇ་འདྲེན་ལ་སོང་བ་ཞག་མང་འགོར་བ་ལ། ནམ་སོང་ཞུས་པས་ཕྱག་
མཛུབ་གཉིས་བརྐྱངས་ཏེ་ཞག་འདི་ན་འོང་གསུངས་པ་ལྟར་ ཁྲིགས་ སེ་བྱུང༌།
ཟླ་བ་བཞི་བཞེས་དུས་དྲུང་ན་རིམ་བཞིའི་མཚན་ནས་སྨོས་ཏེ་དེ་རྣམས་གང་ན་
བཞུགས་ ཞུས་ པར། ཕྱག་ མཛུབ་ ཐུགས་ ཀར་ གཏད་ དེ་ འདི་ ན་ གསུངས།
ཁྱེད་ལགས་སམ་ཞུས་པས་ཡིན་ཡིན་གསུངས་ནས་བཞད། སློབ་དཔོན་ཆེན་
པོ་གུའི་གུང་པ་སྟོན་འཁོར་རྣམས་ཕེབས་ནས་མཇལ། སྐབས་དེར་ཁྲི་ཆུང་
ཞིག་ཡོད་པ་དེ་མཐོ་བར་གྱིས་གསུངས་པས་བརྩིགས། ཐམས་ཅད་ལ་ཕྱག་
འཚོལ་གསུངས་ནས་ཕྱག་དབང་ཡང་ཡང་གནང་སྟེ་བཞད། རྟ་བར་རྒྱལ་
འཛིན་ཡོན་བདག་ཨ་དཔལ་གྱིས་རྟ་བརྒྱ་འབུལ་བྱེད་པས་འབྱོན་པར་ཞུས་པས་
ཡོན་བདག་དཔྱལ་པ་ཡིན་འདུག་གསུངས་པ་ལ་སོགས་པ་དེ་ལྟ་བུའི་མཛད་པ་ངོ་
མཚར་ཅན་ནི་གྲངས་ཀྱིས་མི་ལང་། རྟོགས་ལྡན་རིན་པོ་ཆེ་ཞྭ་དམར་མཁའ་
སྤྱོད་དབང་པོས་སྤྲུལ་སྐུ་མཇལ་བར་བྱོན་ཏེ་འབུལ་བ་དང་སྔོན་གྱི་དབུ་ཞྭ་ཕུལ་
བས་ཕྱག་གིས་བླངས་ཏེ་དབུ་ལ་བསྣབས་པས་དབུ་ལ་ཡངས་དོག་གི་སྐྱོན་གང་
ཡང་མེད་པར་ཤིན་ཏུ་འཚམས་པར་བྱུང་བས་ཐམས་ཅད་ངོ་མཚར་དུ་གྱུར།
དེ་ནས་ཙ་རི། ནགས་ཕུ། ལྐོག་འཕྲེང་། རྩེ་ལྷ་སྒང་རྣམས་སོ་སོས་སྤྱན་
408



འདྲེན་ནན་གྱིས་ཞུས་པར། ཐོག་མར་ཉང་པོ་དང་ནགས་ཕུར་འགྲོ་གསུངས།
གཞན་ཡང་དད་ལྡན་མང་པོ་སོ་སོས་ཉེ་ལམ་དུ་སྤྱན་དྲངས་ཤིང་བསོད་ནམས་ཀྱི་
ཚོགས་རྒྱ་ཆེར་སྤེལ། དེ་ནས་མཚུར་ཕུ་ནས་སློབ་དཔོན་ཆེན་པོས་དབུས་པས་
སྒར་པ་རྣམས་ཀྱང་ཨེ་ཐང་དུ་ཕེབས། དེར་སེང་གེའི་ཁྲི་ལ་སྤྱན་དྲངས་ཏེ་རིམ་
པས་ནགས་ཕུ་ལ་སོགས་པར་བྱོན་ཞིང་སོ་སོར་སྔོན་ཚུལ་མང་པོ་གསུངས་པས་
གདུལ་བྱའི་མོས་བློ་དང་འཚམས་པའི་ངེས་པ་ཡོངས་སུ་འདྲོངས། གར་བྱོན་
དུ་གཞི་ནད་དང་གློ་བུར་བའི་ནད་གདོན་གྱིས་གཙེས་པ་ཐམས་ཅད་ལ་ཕྱག་རེག་
དང༌། ཞལ་ཕུ་མཛད་པ་ཙམ་གྱིས་མངོན་གསལ་དུ་ཞི། དགུན་སྒང་ཆེན་དུ་
གངས་ལ་ཆེན་པོར་ན་བཟའ་རས་གོས་མཛད་ཀྱང་སྐུ་གཟི་འོད་འབར་བ་དང་།
དབྱར་སོས་རོང་དུ་ན་བཟའ་མང་དུ་བརྩེགས་ནས་སྐུ་བསིལ་བསིལ་ལྟར་ཡང་
མཛད། ལོང་པོ་ལྕགས་མཁར་དང་ཉེ་བའི་ཐང་དུ་བཞུགས་སྒར་མཛད་ཚེ་
ཞབས་ཆམས་ལ་བྱོན། ལམ་དང་མི་རིང་བ་ན་ཕ་བོང་ཆེན་པོ་ཞིག་ལ་སྐུ་རྩེད་
ལྟར་དུ་ཕྱོགས་མང་པོ་ནས་ཕྱག་ལྕག་བཙུགས་པས་ཕུར་བུའི་ཤུལ་ལྟ་བུ་བྱུང་སྟེ་
ཁ་བྱེ་བར་གསེས་ཤིག་གསུངས། དེ་གསེས་པའི་བར་ནས་སྲོག་ཆགས་གློ་བ་
འདྲ་བ་ཁྱུ་གང་ཙམ་ཞིག་ལ་ཕྱི་སྲོག་ཆགས་ནག་པོ་དང༌། ནང་དུ་དཀར་པོ་
ཏིལ་འབྲུ་ཙམ་གྱིས་ཐིབ་བེར་གང་ནས་གཏུམས་པ་བྱུང་སྟེ་ལྗགས་མཆིལ་བཏབ།
གཏིང་འཛིན་གཏད་པའི་མོད་ལ་ཤི་ནས་འཇའ་ཟུག་མེ་ཏོག་གི་ཆར་ཡང་བྱུང༌།
རོ་དེ་བསྲེགས་སྦྱངས་མཛད་སོང་། དེའི་རྒྱུ་ཞུས་པས་སྐུ་གོང་མ་རོལ་པའི་རྡོ་
རྗེའི་དུས་ཡུལ་འདིའི་ཡས་མས་གཤིན་གསོན་གྱི་དཀོར་ཟ་བའི་བླ་མ་ཞིག་གིས་
ངན་སོང་ལས་འདྲེན་པར་ཞུས་ནས་ཁས་བླངས་པ་དེ་ཡིན། དེའི་སྲོག་ཆགས་
ནག་པོ་རྣམས་ཁོས་གཤིན་ཟས་ཟོས་པའི་གཤིན་པོ་རྣམས་དང༌། དཀར་པོ་
རྣམས་གསོན་དཀོར་ཟོས་པའི་ལན་ཆགས་སྙག་པའི་ཕྱིར་ཁོའི་ལུས་ལ་ཟ་བ་ཡིན།
མཆོད་ཡོན་དེ་ཐམས་ཅད་ངས་འདྲེན་པར་ཁས་བླངས་པ་ལྟར་བདེ་བ་ཅན་དུ་
409



དྲངས་པ་ཡིན་ཞེས་གསུངས། དེའི་ཕ་བོང་ཕྱེད་གཤགས་ཀྱི་ནང་ཕན་ཚུན་ན་
སྲོག་ཆགས་དེའི་གནས་ཤུལ་གསལ་པོར་ཡོད་པ་ཞིག་ད་ལྟ་ཡང་མངོན་སུམ་དུ་
མཐོང་རྒྱུ་ཡོད་དོ། །དེ་ནས་ཞོ་ཁར་བྱོན་ནས་འཕན་ཆེན་པོ(རྗེ་རོལ་པའི་རྡོ་རྗེ་
ནས་རྒྱལ་བུ་རཏྣའི་བཙུན་མོ་པུ་ཎེ་རྡ་རིའི་ཞུ་ངོར་ལྗགས་བཀོད་གནང་སྟེ་་་
བཞེངས་པའི་གོས་སྐུ）མཇལ་ཞིང་བཀུར་བསྟི་མཛད། གནས་གཞི་་་་་་་
བཞུགས་ཚེ་དགེ་བཤེས་ཤཱཀྱ་རྡོར་སོགས་ཀྱིས་རྟོགས་ལྡན་རིན་པོ་ཆེ་མཁའ་སྤྱོད་
དབང་པོ་དེ་རིང་འབྱོན་ཟེར་བ་སྙན་དུ་ཡང་ཡང་གསོལ་ནས་སྒར་པ་རྣམས་ཀྱིས་
རྟབ་ཤུར་དུ་གྲགས་བྱས་པས་དེ་རིང་མི་འབྱོན། སང་ངེད་དང་ལམ་ན་འཕྲད་
དོ་གསུངས་པས་དེ་ལྟར་བྱུང་བས་ ཤཱཀ་རྡོར་ལ་གཟིགས་ཏེ་ང་ཨེ་མི་བདེན་་་
གསུངས་པས་དེ་ཕྱིན་དེ་ལྟར་ཞུ་མ་སྤོབས་པར་གྱུར། དེ་ནས་ཤཱཀྱ་འོད་ལ་ཁྱེད་
ཀྱིས་འདི་སྐད་ཀྱིས་གསུངས་པ་སྟེ། (འགྲོ་བའི་དོན་ལ་བསམ་བཞིན་དུ། །
དགེ་བའི་ཕྱོགས་ལ་འགོད་པ་ཡིན) ཞེས་པ་ཡང་ཡང་གསུངས་ཏེ། དེ་ནས་
བཟུང་ཡུལ་གྲུ་ཐམས་ཅད་ལ་རིམ་པར་བྱོན་ནས་ཞབས་ཀྱིས་བཅག གར་
ཕེབས་ ཐམས་ཅད་དུ་རི་རྒྱ་ཀླུང་རྒྱུ། ཆོས་རྒྱ་དཀར་པོས་ ཐམས་ ཅད་བདེ་་
ལེགས་དང་ལྡན་པ་སྲོང་བཙན་སྒམ་པོའི་འཕྲིན་ལས་ལྟར་མཛད། རྟ་བར་
རྒྱལ་འཛིན་དུ་ཡོན་བདག་གིས་རྟ་བཟང་བརྒྱ་འབུལ་དང་སྐྱེ་བོ་ཁྲི་ཕྲག་མང་པོ་
ལ་སྡིག་དང་མ་འདྲེས་པའི་སྟོན་མོ་བྱས་པར་དེའི་ཉིན་ནམ་མཁའ་ལ་ཉི་ཟླ་སྐར་
གསུམ་འཛོམས་པ་དང༌། མེ་ཏོག་གི་ཆར་ཁ་བའི་འདབས་མ་ལྟར་དུ་བབས།
སྟེ་བོར་ཞབས་རྗེས་དུ་མ་བྱོན། གསང་ཁ་སྟེང་དུ་ཆོས་སྐྱོང་མང་པོས་བསུ་བ་
གཟིགས་ཏེ་དེའི་ཚུལ་རྣམས་མཛད། དད་ལྡན་རྣམས་ཀྱིས་ལོངས་སྤྱོད་རྒྱུ་
མཚོ་ལྟར་འཕྱུར་ནས་ཚོགས་རླབས་པོ་ཆེ་བསགས། དེའི་ཚེ་སློབ་དཔོན་ཆེན་
པོ་གུའི་གུང་པ་ལ་འདི་སྐད་དུ་ཟློས་ཤིག་གསུངས་ཏེ། (འགྲོ་རྣམས་དགེ་བའི་
ཕྱོགས་ལ་འགོད་པའི་ཕྱིར། ། ཐམས་ཅད་ཆོས་ཀྱི་ཕྱོགས་ སུ་ གཏོང་བ་ ཡིན)
410



གྱིས་གསུངས་པ་ན་སློབ་དཔོན་ཆེན་པོས་ཀྱང་དགོངས་པ་མཁྱེན་ཏེ་ཕྱི་ནང་
ཐམས་ཅད་དུ་སྐུ་རིམ་ལ་ཡོ་བྱད་ཐམས་ཅད་བཀྱེ་ནས་དོན་ལྡན་གྱི་སྙིང་པོ་ལོན་
པར་མཛད། གར་བྱོན་གར་བཞུགས་སུ་སངས་རྒྱས་བྱང་སེམས་ཡི་དམ་ཆོས་
སྲུང་གི་གཟིགས་སྣང་བྱུང་བ་གྲངས་ལས་འདས་ཀྱང་ཅུང་ཟད་དེ་ཕྱག་ཕྱི་རྣམས་
ལ་ བཀའ་ བསྩལ་ ཏེ་ དེ་ དག་ གི་ རྣམས་ འགྱུར་ ལ་ སོགས་ པའང༌ གསུངས།
སྐབས་ཤིག་ན་ཨ་མ་སླེབས་བྱུང་སྒོ་ཕྱེ་ཞེས་ལན་འགའ་ཞིག་གསུངས་པའི་མཐར་
བསྔོ་བ་མཛད་ཅིང་སྣང་བས་དེ་དང་དུས་མཚུངས་པར་ཡུམ་གཤེགས་པར་སྣང་།
དེ་ནས་དགུང་ལོ་དྲུག་བཞེས་པའི་རབ་བྱུང་བདུན་པའི་ས་སྦྲུལ (1389) ལོ་
ལྐོག་འཕྲེང་ན་བཞུགས་སྐབས་ཉེ་གནས་ཤཱཀྱ་འོད་ལ་ཀརྨ་ཕྱོགས་ནས་མི་མང་པོ་
ཡོང་གིན་འདུག་གསུངས་ནས་ཞག་འགར་སི་ཏུ་པ་འབྱོན་པའི་སྐད་བྱུང༌། ཇ་
འདྲེན་ལ་མྱུར་དུ་སོང་གསུངས་པ་ན་འོ་ཐང་གྲུ་ཁར་ཕེབས་པ་དང་འགྲིག དེ་
ནས་དྲུང་དུ་མཇལ་ནས་མཆོད་སྤྲིན་ཆེར་མཛད། དེ་མ་ཐག་འབྲི་གདན་དང་
ཚལ་པ་སོགས་དབུས་གཙང་གི་བདག་པོ་ཆེ་དགུ་ཐམས་ཅད་ཀྱིས་གདན་འདྲེན་
འབུལ་བ་སོ་སོ་དང་མཚུར་ཕུའི་གོའི་ཤི་བཟང་པོ་རིན་ཆེན་སོགས་བྱོན། དེར་
གོང་མ་ཆེན་པོའི་ཇ་འདྲེན་དང༌། དབུ་ཞྭ། ཆོས་ ཤིང་གི་ཕྲེང་བ་སོགས་
འབུལ་ནོད་རྒྱ་ཆེན་ཞིག་བླ་མ་ལོ་ཙཱ་བས་ཕུལ། སོ་སོ་ནས་གདན་འདྲེན་གྱི་ཞུ་
བ་ནན་དྲག་ཏུ་ཕུལ་བའི་ཚེ་སྤྱན་འདྲེན་པ་ཀུན་འཛོམས་སར་ངེད་སྔོན་ལ་ཀརྨར་
འགྲོ་བ་ཡིན་གསུངས་པ་ལ། དཔོན་པོ་བཟང་པོ་རིན་གྲུབ་པ་ན་རེ། སྔོན་ལ་
མཚུར་ཕུར་འབྱོན་དགོས་པས་ཞལ་བཞེས་མཛོད། མི་མཛད་ན་ངས་ཁྲི་ཐོག་
ཏུ་སྡོད་པ་ཡིན་ཟེར་ནས་ཞུ་ཕོད་བྱས་པས། ཁྱེད་ཀྱི་ཅང་མི་ཤེས་ངེད་གར་
འགྲོ་བ་ལ་ང་ རང་མཁས་གསུངས་ནས་བཀའ་བཀྱོན་དང་ཕྱག་འཇུག་ཀྱང་
མཛད་པས་ཐམས་ཅད་འཇིགས་ཤིང་ཞུམ་ནས་དྲུང་ཉིད་ཀྱིས་ཇི་ལྟར་དགོངས་
པ་ལས་སྙད་སྟབས་སུ་མི་འགྲོ་བར་ཐུགས་ཤིན་ཏུ་སྒམ་པར་ཡང་གོ འདི་ཕྱིན་
411



ནས་སྐྱེ་བོའི་ཚོགས་མཐའ་ཡས་པ་ལ་རང་རང་གང་འདོད་པའི་ཆོས་བཀའ་ཇི་
སྙེད་ཐོགས་པ་མེད་པར་གསུངས། གཞུང་མན་ངག་གསན་དགོངས་མཛད་
ཚུལ་བསྟན་པ་ཡང་ཐོག་མར་སློབ་དཔོན་ཆེན་པོ་རིན་ཆེན་དཔལ་ལ་ཕྱག་ཆེན་
ཆོས་དྲུག་སྦྱོར་དྲུག་ལ་སོགས་པའི་ ཁྲིད་ལུང་དབང་མན་ངག་མཐའ་ཡས་པ་་
གསན། རྟོགས་ལྡན་རིན་པོ་ཆེ་ཞྭ་དམར་མཁའ་སྤྱོད་དབང་པོ་ལ་ནག་རྒྱལ་
ཕག་གསུམ་སོགས་བརྒྱུད་པའི་ཟབ་ཆོས་མཐའ་དག་གསན་ཞིང་ཐུགས་ཉམས་
སུ་བཞེས་པས་སྤངས་རྟོགས་ཡོངས་སུ་རྫོགས་པར་མཛད། བ་ཡོ་དང་དགོན་
གསར་གྱི་བར་དུ་བྱོན་ཏེ་གཞན་དོན་རྒྱ་ཆེན་པོ་མཛད། དྲུང་གོང་མའི་རྩ་བའི་
སློབ་མ་ཡིན་པ་དང་སྒར་དཔོན་ཡང་ཡིན་པའི་བ་ཡོ་སོགས་ཀྱི་གཞིས་པ་ཡང་
མཛད། རྩེ་ལྷ་སྒང་དུ་ཁྱམས་ལ་རྗེ་དུས་མཁྱེན་གྱི་རྣམ་ཐར་བརྒྱ་རྩ་མའི་རི་མོ་
དང་། བ་ཡོར་དྲུང་གོང་མའི་སྐུ་ཡང་དྲུང་ཉིད་ནས་ཕྱག་བཟོ་མཛད་པ་གཏེར་
བཏོན་སངས་རྒྱས་གླིང་བས་སྤྱན་དྲངས། ཕྱག་གི་གསེར་གྱི་པ་ཏྲ་དང་རྒྱལ་བ་
རྒྱ་མཚོའི་སྦ་ལྕག་ཁོང་གི་ཕྱག་ན་ཡོད་པ་ཁྱེར་ཤོག་གསུངས་ནས་ཕུལ། ཁྱེད་
ཀྱིས་སྦ་ལྕག་ནས་བཅད་འདུག་ ཨང་གསུངས་པས་ ཞབས་ལ་གཏུགས་ནས་་་་
བཤུམས། དེ་ ནས་ དགུང་ ལོ་ བདུན་ བཞེས་ པ་ ལྕགས་ རྟ་ ཟླ་ 1ཚེས་ 1སྟེ (
1390) ལོ་རྩེ་ལྷ་སྒང་དུ་ཚོགས་དགེ་འདུན་སྒང་པ་ཕེབས་ཏེ་མཁན་པོ་སྙག་ཕུ་པ་
བསོད་ནམས་བཟང་པོ་དང་། ལས་སློབ་དགྲ་བཅོམ་པ་ཡོན་ཏན་བློ་གྲོས་་
སོགས་མཁས་བཙུན་གྱི་དགེ་འདུན་འདུས་པ་ལས་རབ་བྱུང་དང༌། དགེ་ཚུལ་
བཞེས་པ་ལ་མཚན་ཆོས་དཔལ་བཟང་པོར་གསོལ། ཕྱིས་དགུང་ལོ་བཅུ་དགུ་
པ་ཆུ་རྟ་ཏཱ་མིང་ཡུང་ལོ་ཆེན་པོ་ཁྲིར་འཁོད་རྒྱུའི་སྔ་ལོ (14e2) ལ་གནས་དེ་ཉིད་
དུ་མཁན་སློབ་དེ་ཉིད་དང་དད་པའི་དགེ་སློང་སྡོམ་བརྩོན་སྡེ་སྣོད་འཛིན་པ་
བརྒྱད་ ཅུའི་ དབུས་ སུ་ བསྙེན་ པར་ རྫོགས་ པ་ དགེ་ སློང་ གི་ དངོས་ པོ་ བཞེས།
བོད་དུ་དགེ་སློང་གི་ལས་གྲལ་བྱུང་བ་ལ་འདི་སྐབས་བཟང་ཞིང་མང་བར་གྲགས།
412



སོ་སོའི་ཕྱག་གི་ཚེ་བར་བར་ དུ་ འཇའ་ལི་ལ་ སྐུ་བརྟེན་པའི་ངལ་གསོ་མཛད་
དགོས་པ་བྱུང༌། འཇའ་འོད་དང་མེ་ཏོག་གི་ཆར་བབས། (རྗེ་སྙག་ཕུ་པ་
འདི་ནི་ཉིད་ཀྱིས་འཕགས་པའི་གནས་བརྟན་བ་ཀུ་ལར་ཞལ་གྱིས་བཞེས་ཤིང༌།
རྗེ་རོལ་པའི་རྡོ་རྗེ་ལ་ཆོས་དུ་མ་གསན་རྗེ་དེ་བཞིན་གཤེགས་པའི་བླ་མ་ཡིན་ཡང་
ཐུགས་དད་སློབ་མ་གཞན་ལས་ཆེ་སྟེ་ལྷག་བསམ་མའི་བསྟོད་པ་ཡང་མཛད) སྔ་
ཕྱིར་མཁན་སློབ་ལས་འདུལ་བའི་ཕྱོགས་མཐའ་དག་དང་། ཇོ་གདན་གྱི་ཆོས་
སྐོར་རྣམས་དང༌། ། གཞུང་ལུགས་ཆེན་པོ་དུ་མ་གསན། སློབ་དཔོན་བཀའ་
བཞི་པ་ལས་ཀྱང་གཞུང་ལུགས་དུ་མ་གསན་སྦྱོང་གི་ཚུལ་མཛད། སྤྲེལ་ལོ་ཟླ་
8ཚེས་15ལ་ཞོ་ཁ་ནས་ཕྱག་བཏེགས་ཏེ་ཁྲ་ཤོད། རི་བོ་ཆེ་ངོམ་རྣམས་སུ་སྐྱེ་བོ་
མང་པོ་སྨིན་གྲོལ་ལ་བཀོད། བྱ་ལོ་ཟླ་1ལ་ཀརྨར་ཕེབས། སྐྱེ་འགྲོ་མཐའ་
ཡས་པ་ཆོས་ཀྱིས་བཏུལ། རྐེ་རགས་པ། རྒ་ཨ་ཉན་པ། ཤར་ཀའི་དཔོན་
ཆེན་ཁྲོ་བོ་རྒྱལ། ཁྲི་དཔོན་ད་ར་ཁ་ཆེ། གོ་འགྱོ་དཔོན་ཆེན་ནམ་མཁའ་འོད་
ཟེར་སོགས་ལྷ་སྡེ་མི་སྡེའི་གཙོ་བོ་ཐམས་ཅད་ཀྱིས་སྤྱན་དྲངས། མི་ཕྱེད་པའི་
དད་ པ་ ཐོབ། སོ་ སོར་ངོ་མཚར་བའི་ལྟས་དང་། རྫུ་ འཕྲུལ་ མཐའ་ ཡས།
མཇལ་མི་འགས་དུང་གི་རྣམ་ཐར་ཞིག་ཞུ་ཞུས་པ་ལ། (སྐྱེ་འཆི་མེད་པ་སེམས་
ལ་དབང་ཐོབ་ཀྱང་། །དབང་མེད་འཁོར་བའི་འགྲོ་བ་སྒྲོལ་སླད་དུ། ། སྙིང་རྗེའི་
དབང་གི་སྲིད་པར་ཉིང་མཚམས་སྦྱོར། ། སྲིད་དང་ཞི་བའི་མཛད་པ་རྒྱུན་མི་
ཆད) དེ་ལ་གྱིས་གསུངས། འབོམ་མཚོའི་བརྒྱུད་དུ་ཆར་འབེབ་དང་གོ་གྱོའི་
ཡུལ་དུ་ཆ་ག་པའི་གནོད་པ་ལ་བཀའ་ཤོག་བསྒྲུགས་པས་ཆད། པུ་འབོར་བའི་
སྤྱན་འདྲེན་བྱུང་བ་ལ་ཕྱིས་ཀྱི་ཞལ་བཞེས་མཛད་ནས་ཀོང་པོར་ཕེབས་ཏེ་བསྙེན་
རྫོགས་དང་འགྲོ་དོན་མང་པོ་མཛད། དེ་ནས་སྔར་ཧོར་གྱི་རྒྱལ་པོ་ཐོ་གན་ཐི་
མུར་གྱིས་རྒྱལ་ས་ལོ་སོ་ལྔ་མཛད། ་ རྗེ་རོལ་པའི་རྡོ་རྗེ་སྤྱན་དྲངས། ངོ་ལོག་
སོགས་རྒྱལ་སའི་ཕྱི་ནང་གི་གེགས་བར་ཐམས་ཅད་ཞི་ལ ཇམ་དུ་སོང་ཡང་། རྗེ་
413



བོད་དུ་ཕྱིར་ཕེབས་ནས་ལོ་ལྔ་ན་རྒྱུའི་ངོ་ལོག་བྱུང་བས་གོང་མ་ཧོར་ཡུལ་ལ་བྱོན་
ཏེ་རྒྱ་ནག་གི་རྒྱལ་པོ་ཐའི་ཇུས( མིང་ཐའི་ཙུའུ་ཀྲུའུ་ཡོན་ཀྲང་) རྒྱལ་ས་ཅུང་ཟད་
བསྐྱངས། གོང་མ་དེ་གནམ་དུ་གཤེགས་རྗེས་སྲས་ཏཱ་མིང་གོང་མ་ཆེན་པོ་(ཧྲི་
ཙུའུ་ཀྲུའུ་ཏིས་ཡུང་ལོ)རབ་བྱུང་བདུན་པའི་ཆུ་ལུག( 1403) ལོར་གོང་མའི་
ཁྲིར་འཁོད་ནས་རྒྱ་ཧོར་མི་ཉག་ཐམས་ཅད་ཀྱི་རྒྱལ་པོ་མཛད་པས་སྐབས་དེར་
རྒྱལ་ཁམས་ཐམས་ཅད་བདེ། ཆོས་རྗེ་དེ་བཞིན་གཤེགས་པའི་སྙན་པ་གསན་
པས་གོང་མ་ཐུགས་རབ་ཏུ་འཕྲོགས་ཏེ་ཆོས་རྗེ་གོང་མ་ལྟར་རྒྱལ་ཁམས་བདེ་སྐྱིད་
འབྱུང་བ་དང་། ཡབ་ཡུམ་གནམ་དུ་གཤེགས་པ་དག་ཞིང་དུ་འདྲེན་པའི་ཆོ་ག་
བཅས་སྒོ་དུའི་ཆེད་སྤྱན་འདྲེན་པ་བོད་དུ་ཡང་ཡང་བཏང་ཞིང་ཁྱད་པར་དུ་
གསེར་ཡིག་པ་ལི་སྐྱམ་ལ་སོགས་པའི་དཔོན་རིགས་ཁག་གཅིག་གི་གདོང་གོང་
མའི་ལུང་ལས། (བླ་མ་ཁྱེད་ཀྱིས། དེ་བཞིན་གཤེགས་པའི་ཆོས་ཟབ་མོ་
མཁྱེན་པའི་དོན་ལ་ནུབ་ཕྱོགས་ཀྱི་སེམས་ཅན་ཐམས་ཅད་ཀྱི་དོན་བྱེད་པ་ཀུན་གྱི་
སྐྱབས་སུ་འགྲོ་བ་དང༌། གུས་པར་སངས་རྒྱས་འཇིག་རྟེན་དུ་བྱོན་པ་ལྟ་བུའི་
ཁྱེད་ཐབས་ཤེས་རབ་ཡོན་ཏན་འཕྲིན་ལས་མཆོག་གི་དངོས་གྲུབ་མ་ཐོབ་ན་དེ་
བཞིན་དུ་སེམས་ཅན་ཐམས་ཅད་ལ་ཕན་པ་རྒྱ་ཆེན་པོ་ག་ལ་འབྱུང་། ངེད་
སྔར་བྱང་ཕྱོགས་ན་ཡོད་པའི་དུས་སུ་ཁྱེད་ཀྱི་མཚན་བཟང་པོ་ཐོས་ནས་ལན་
གཅིག་མཇལ་བསམ་པས་སེམས་བཞིན་དུ་ད་ལྟ་གོ་ས་ཆེན་པོ་ལ་བཞུགས་ཡུལ་
དབུས་ཀྱི་རྒྱལ་ཁམས་ཀུན་བདེ་བར་འདུག ཡུན་རིང་དུ་བསམ་པ་ལ་མུན་པ་
བསལ་བ་ལྟ་བུ་དྲིན་མཉམ་པ་ཉིད་ཕན་ཡོན་ཐུན་མོང་དུ་མཛད་དགོས། སྔར་
ཤཱཀྱ་ཐུབ་ པས་ ཐུགས་ རྗེས་ བཟུང་ནས་ སེམས་ ཅན་ ཐམས་ ཅད་ཀྱི་དོན་བྱེད།
ཐུབ་པའི་ཆོས་ཀྱི་དངོས་གྲུབ་ཟབ་མོ་ཐོབ་པའི་དོན་ལ། ཁྱེད་ཐུབ་པའི་ཐུགས་
དང་གཉིས་སུ་མེད་པར འདུག་པས་ཡུལ་དབུས་འདིར་བྱོན་ནས་སངས་རྒྱས་ཀྱི་
བསྟན་པ་དར་བ་དང་། རྒྱལ་ཁམས་ཀྱི་ཕན་བདེ་ལ་དགོངས་ནས་ངེད་ཀྱིས་
414



སྔར་བསམ་པ་བཞིན་རྗེས་སུ་འབྲེངས་ནས། བླ་མ་ཅིས་ཀྱང་འབྱོན་པ་མཛོད།
སྔར་གྱི་རྒྱལ་པོས་ཡུལ་དབུས་ཀྱི་རྒྱལ་ཁམས་བདེ་བའི་སྒོ་ནས་བཅོས་པ་ཡིན།
སངས་རྒྱས་ཀྱི་བསྟན་པ་ལ་ཡང་དད་པ་སྔོན་དུ་འགྲོ་བ། ངེད་ཀྱི་ཡབ་ ཐའི་
རྒྱལ་པོ་ཧུ་ཧང་( ཞབས་དྲུང་བསྟན་རྩིས་ཏཱ་མིང་རྒྱལ་པོ་ཧུན་ཨུ་ཅེས་གསལ་ཡོད་
ལ། ཐའི་ཙུའུ་ཡོན་ཀྲང་ཡང་ཟེར)དང་དད་པ་ཅན་གྱི་བཙུན་མོ་ཧུ་ཧྭང་བུ་
གནམ་ལ་གཤེགས་ནས་ཡུན་རིང༌། དྲིན་བསྲབ་དགོས་པ་ཐབས་གང་ཡང་མ་
རྙེད། བླ་མ་ཁྱེད་ཐབས་ཤེས་འཕྲིན་ལས་ཀྱི་སྒོ་ནས་མཆོག་གི་དངོས་གྲུབ་ཐོབ་
པའི་དོན་གྱིས། སངས་རྒྱས་ཀྱི་ངོ་བོ་ཡིན་པར་འདུག ཅིས་ཀྱང་མྱུར་བར་
བྱོན་ནས་འདས་པ་རྣམས་ལ་སྒྲོལ་བའི་ཆོ་ག་སྒྲུབ་པའི་དོན་ལ་ད་ལྟ་ལི་སྐྱམ།
ཤའུ་སྐྱམ། ཧུའུ་རྐྱེན་ལ་སོགས་པ་མངགས་ནས་ཡི་གེའི་རྟེན་བསྐུར་གདན་
འདྲེན་དུ་སོང་ཡོད། བླ་མས་ཐུགས་རྗེས་བཟུང་ནས་མཉེས་པར་མཛོད་ལ་
མྱུར་དུ་འབྱོན་པར་ཞུ། ཡི་གེའི་རྟེན་དངུལ་བྲེ་ཆེན་གསུམ་ལ་དངུལ་སྲང་བརྒྱ་
དང་ལྔ་བཅུ་ཡོད་པ། གོས་ཡུག་མདོག་མི་འདྲ་བ་ཕྱི་བཅུ་དང༌། ནང་ཤ་དར་
མདོག་མི་འདྲ་བ་བཅུ། ཙན་དན་དུམ་གཅིག་སྤོས་དཀར་རྒྱ་མ་བཅུ། ཟུའུ་
ཧང་སྤོས་རྒྱ་མ་གང་། ཇ་དཀར་རྒྱ་མ་བརྒྱ་དང་ལྔ་བཅུ། སྣ་དྲུག་ཡུན་ལོ་ཟླ་
2ཚེས་18ལ་ཕོ་བྲང་ཆེན་པོ་ནས་བྲིས། ཅེས་པའི་ལུང་དང་གདན་འདྲེན་པའི་
གསེར་ཡིག་པ་རྣམས་ཀྱི་སྔ་འཕར་བྱུང་བས་ཀོང་པོ་ནས་དབུས་སུ་ཡར་ཕེབས།
འབྲི་གདན་དང་སྣེའུ་ པས་ཞབས་ཏོག་ཆེར་ཞུས། ལྷ་ས་དང་མཚུར་ཕུར་་་
ཕེབས། དེ་ནས་དགུང་ལོ་ཉེར་གསུམ་པ་རབ་བྱུང་བདུན་པའི་མེ་ཁྱི་ཟླ་7ཚེས་
3ཉིན་ཏེ (1406)ལ་མཚུར་ཕུ་ནས་ཕྱག་བཏེགས་ཏེ་རིམ་གྱིས་བྱང་ལམ་བརྒྱུད་
ནས་ཟླ་7ཚེས་3ཉིན་ལྷ་སྟེང་དང་ཚེས་8ལ་ཀརྨའི་གདན་སར་ཕེབས། དེར་
གོང་ནས་རྒྱའི་མི་ཆེན་ཁག་གཅིག་མངགས་པ་རྣམས་ཀྱིས་མཇལ། ལུང་དང་
འབུལ་བ་རྣམས་བཞེས། རྐེ་སྟོང་དང་། ཀེར་རྒྱང་དུ་བདག་པོ་ཆེན་པོ་ཀན་
415



ཏིང་གོའི་ཁྲི་དང་། ཆའུ་ཐོབ་པ་སོགས་མི་ཆེན་རྣམས་དང༌། སྨར་ཁམས་ཀྱི་
དགེ་ འདུན་ མཐའ་ ཡས་ པ་ མཇལ་ མི་ ཐམས་ ཅད་ རབ་ ཏུ་ དད་ པར་ མཛད།
ཤར་ཁའི་སྐྱེ་བོ་ཡང་མང་པོས་མཇལ། དེ་ནས་འབྲི་ཆུའི་ཀློང་ཐང་གི་གྲུ་བརྒལ།
གླིང་ཚང་གིས་འབུལ་ཞབས་མཐའ་ཡས། དེ་ནས་ར་རྒྱ་གྲུ་སོ། ཁྲོམ་བུ་རོང་
སོགས་ལ་འབུལ་བ་དང་ཞབས་ཏོག་སྤངས་མཐོ་བ་ཞུས། ཁྲོམ་བུ་རོང་ནས་རྟ་
ལྔ་བརྒྱ་དུས་གཅིག་ཏུ་ཕུལ། དེ་ནས་སླར་ཡང་ཏའི་ཞིང་ཆེན་པོ་གདན་འདྲེན་
ལ་སླེབས། ག་ཆུ་དང༌། ཤིང་ཀུན། ཆུ་མ་མཁར། ཟམ་ཤིང་དུ་རྒྱལ་
བུས་མཇལ། པན་ཡང་དུ་རྒྱལ་བུས་མཇལ། ཧུང་མང་དུ་དགེ་འདུན་མཐའ་
ཡས་པས་མཆོད་པའི་སྤྲིན་སྤྲོས། ཆུ་གུན་ཕོ་བྲང་གི་རྒྱལ་བུ་གཉིས་ཀྱིས་མཇལ་
བ་བཅས་ཕེབས་ལམ་ཤུལ་རིང་གི་འཇམ་ཚུགས་སོ་སོ་དང་ཕན་ཚུན་ནས་ཟླ་ལམ་
ལྷག་པའི་ཡུལ་ལུང་གི་སྐྱེ་བོའི་རིགས་བསམ་གྱིས་མི་ཁྱབ་པས་མཇལ་བར་འདུས་
ནས་འབུལ་བ་དང་བསུ་བསྐྱེལ་སོགས་ཞབས་ཏོག་ཡོད་དགུ་ཞུས་པ་ཐམས་ཅད་
ལ་མཇལ་ཁ་ཕྱག་བྱིན་ཆོས་རྒྱ་དཀར་པོས་ཚིམ་པར་མཛད་དེ་སྨིན་གྲོལ་དུ་བཀོད།
དེ་ནས་གོང་མའི་ཕོ་བྲང་གི་མདུན་ན་ཆུ་ཆེན་སྣང་བ་ལ་གྲུ་ཁ་རེ་ན་ཤན་གསུམ་
སྟོང་རེ་འདུག་པ་ལ་དྲུང་ཉིད་ཕེབས་གྲུའི་ནང་དུ་ཁང་བཟང་རྒྱུན་ཅན་བྱས་པ་
ལ་བཞུགས་ཐོག་གོམ་པ་གསུམ་བརྒྱ་དྲུག་བཅུ་ལ་ས་ལེ་དབར་རེར་བརྩི་སྲོལ་གྱི་
ས་ལེ་དབར་སུམ་བརྒྱ་དང་བརྒྱད་ཅུའི་ཚོད་དུ་གྲུར་བཞུགས་ཏེ་བྱོན། ཆུའི་ཕ་
རོལ་ཏུ་བྱོན་པ་དང་གླང་པོ་ཆེ་གསུམ་བརྒྱ་ཙམ་ལ་རྒྱན་སྣ་ཚོགས་ཀྱིས་བརྒྱན་པ་
དང༌། དགེ་འདུན་ཁྲི་ཕྲག་གིས་མཚར་དུ་དངར་བའི་སྒོ་ནས་བསུ་བ་སེར་ཕྲེང་
ཞུས། ནམ་མཁའ་དྭངས་ལ་འཇའ་ཚོན་འཁྲིགས་པ་ སོགས་ལྟས་བཟང་པོ་
བྱུང་བ་ཀུན་གྱིས་མཐོང་། དྲུང་སྟོན་འཁོར་མཚུར་ཕུའི་གདན་ས་ནས་ཆིབས་
བཏེགས་ཏེ་ཕེབས་ལམ་དུ་ ཟླ་བ་དྲུག་དང་ཉིན་བཅུ་བཞི་སོང་བའི་རབ་བྱུང༌
བདུན་ པའི་ མེ་ ཕག་ གོང་ མ་ ཁྲིར་ ཕེབས་ ནས་ ལོ་ ལྔ་ པ་ ཟླ་1ཚེས་ 21ཉིན་ ཏེ
416



(1407) ལ་ནན་ཅིན་ཕོ་བྲང་དུ་ཕེབས་འབྱོར་བྱུང་བར་དེ་ཉིན་གོང་མ་ཆེན་པོ་
ཡང་བསུ་བ་ཞུ་བར་ཕོ་བྲང་ནས་ལྕགས་རི་ཕྱི་མའི་ནང་བར་དུ་བྱོན། མཇལ་
མ་ཐག་ཐོག་མར་དྲུང་དུ་གསེར་གྱི་འཁོར་ལོ་རྩིབས་སྟོང་འབར་བ་ཞིག་མཇལ་
དར་མཉམ་དུ་ཕུལ་ནས་ཕོ་བྲང་གི་མཇལ་འཛོམ་ཁང་གསར་དུ་བྱས་པ་ལ་སྤྱན་
དྲངས། དྲུང་དུ་ཇ་ཞལ་ཡང་གོང་མ་ཁོང་ རང་ བཞེངས་ནས་ མཛད་ ཅིང་།
དཔོན་སློབ་ཐམས་ཅད་ལ་ཆབ་ཚ་གནང་ཞེས་མཆོད་ཡོན་མཇལ་འཛོམས་ཀྱི་
ཡིག་ཆར་འཁོད་ཅིང་། སྒར་གྱི་གསུངས་རྒྱུན་ལས། གོང་མས་མངོན་མཁྱེན་
ཡོད་ན་མཇལ་དར་གཅིག་པ་བསྣོམས་ཡོང་བ་ཡིན་དགོངས་ཏེ་ཕྱག་ཤུབས་ཀྱི་
ནང་ནས་དུང་དཀར་གཡས་འཁྱིལ་ཞིག་བཏོན་ཏེ་མཇལ་དར་དུ་ཕུལ་བས་ཆོས་
རྗེས་ཀྱང་སྐུ་ཕག་ནས་དུང་དཀར་གཡས་འཁྱིལ་ཞིག་བཏོན་ཏེ་མཇལ་དར་རྩེ་
སྤྲོད་གནང་བས་གོང་མ་ཐུགས་ ལྷག་པར་དད། ཕྱིས་ གཉིས་ཀ་ལ་གསེར་་་་
གཤོག་སྒྲོན་ཏེ་སྦྲན་ནས་ཕུལ་བ་ད་ལྟ་གྷནྡྷོ་ལའི་མཆོད་རྫས་གཡས་འཁྱིལ་མཁྱིད་
གང་ཙམ་པ་ཆ་དེ་ཡིན་པར་གསུངས། སང་ཚེས་22ཀྱི་ཐོ་རངས་གོང་ནས་
ཕྱག་ཕྱི་བ་ཐམས་ཅད་ལ་གོས་བཞི་རེ་དང་ལྷམ་རེ། མི་དྲག་རྣམས་ལ་ཞྭ་ཐེབ་
རེ་བཅས་གནང་། མཆོད་ཡོན་བཞུགས་ལུགས་ནི། གོང་མ་ཆེན་པོ་ཚོམས་
ཆེན་གྱི་ཕུགས་ནས་བཞུགས། རྒྱའི་ལུགས་སུ་གཡོན་ཕྱོགས་ཆེ་བར་བྱེད་པས་
དུང་གཡོན་ནས་ཚུར་བཞུགས། གཞན་བླ་མ་རྣམ་གསུམ་དང༌། བླ་མ་་་
གསུམ་ནི། འབྲོང་བུ་གོའི་ཤི ( འདི་གྱུར་པ་གངས་པའི་དབོན་བརྒྱུད་ཅིག་
གིས་མར་རྐྱང་རྫོང་ཁོངས་གྱུར་དུ་འབྲོང་བུའི་དགོན་པ་བཏབ། དེའི་དབོན་
བརྒྱུད་ཡིན་པས་མཚན་དེ་ལྟར་ཐོག) སློབ་དཔོན་དཀའ་བཞི་པ་རིན་ཆེན་་་་
དཔལ། མཁན་ཆེན་མགོན་བློག ( འདིར་རྒྱའི་ཡིག་ཚང་དུ་མཚན་སྒོ་ལང་ཞེས་
གསལ་བ་འགྱུར་མ་དག་པར་སྣང་ཞིང་། བོད་ཀྱི་ཡིག་ཆ་ཐར་ཐོར་ལ་གོའི་ཤི་
བློ་གྲོས་རྒྱལ་མཚན་ཞུ་བ་དེ་མཚན་ངོ་མ་ཡིན)གྲྭ་པ་རྣམས་མདུན་གྱི་གཡོན་
417



གཡས་སུ་བཞུགས་གྲལ་མཛད་པ་ལ་བཀུར་བསྟི་མཛད་ནས་གྲུབ་པ་དང་གོང་མ་
ཕོ་བྲང་དུ་བྱོན། དཔོན་སློབ་རྣམས་མཇལ་ཁང་དུ་བཞུགས་ཚེས་23ཉིན་གྱི་
གཞོགས་པ་སྔ་བར་ཕོ་བྲང་དུ་སྤྱན་འདྲེན་པ་ལ་བསུ་བའི་སེར་སྦྲེང་རྒྱན་ཆས་
འདྲ་མིན་ཅན་གྱི་ལག་ན་གོས་དར་དང་གསེར་གཡུའི་ཁང་བཟང༌། གདུགས་
རྒྱལ་མཚན་འཕན། བ་དན། ཕུར་མ་ལ་སོགས་པ་མཆོད་པའི་བྱེ་བྲག་
བསམ་གྱིས་མི་ཁྱབ་པ་དང༌། གླང་པོ་ཆེ་དཀར་པོ་གཅིག་དང་གཞན་གཉིས་
བཅས་གསུམ་ལ་གསེར་གྱི་རྒྱན་ཆ་ཐེག་ཚད་རེ་སྤྲད་པ། གཞན་གླང་པོ་ཆེ་
གསུམ་བརྒྱ་སྐོར་ལ་རང་རང་རྒྱུན་ཆས་སྣ་ཚོགས་བཀལ་བ་དང་། དགེ་འདུན་
སྣམ་སྦྱར་ཅན་ཁྲི་ཕྲག་ལྔ་ཙམ་གྱི་ལག་ཏུ་མེ་ཏོག་གསོལ་པ་དང་རོལ་མོའི་བྱེ་བྲག་
སྣ་ཚོགས་པ་བཟུང་བ། རྒྱལ་བུ་ཆེན་པོ་དགུ་ཏའི་ཞིང༌ ( ཞིང་ཆེན་ཡན་གྱི་
དཔོན་པོ)སྟོང་ཚོ་གསུམ་གྱིས་མགོ་བྱས་ལས་ཀ་ཅན་གྱི་མི་ཆེན་འབུམ་ཚོ་གཅིག་
ལ་དམག་དཔུང་འབུམ་ཚོ་བཅུ་གཉིས་ཀྱིས་བསྐོར་བ་ལ་ལ་ལས་ཁྲབ་གྱོན། ལ་
ལས་ཕུབ་ཁུར། ཕལ་ཆེར་གྱིས་མདུང་བཟུང་བ་དང་གསེར་གྱི་ཐོ་བ། སྟ་གྲི
ཡོབ་ཆེན། རྩེ་གསུམ། རལ་གྲི་སོགས་བཟུང་བ་སྡེ་རེར་བརྒྱ་རེ་ཙམ་དང་།
གསེར་དངུལ་གོས་དར་ལས་བྱས་པའི་ཉི་ཟླའི་གཟུགས་བཟུང་བ་བཞི་སྟོང་ཙམ་
འདུག་པ་རྣམས་གཟབ་སྒྲེངས་བྱས་ཏེ་བསྡད། དེ་ནས་གོང་མ་ཆེན་པོ་ཉིད་ཕོ་
བྲང་གི་རྒྱལ་སྒོའི་བར་དུ་བསུ་བ་ལ་བྱོན། ཕྱི་ན་བསུ་བའི་བཀོད་པ་ཇི་ཡོད་པ་
ནང་ན་ཡང་ཆ་ཚང་འདུག་ཅིང་། ཁྱད་པར་གསེར་གྱི་ཁྲབ་རྨོག་ཁོ་ན་གྱོན་
པའི་དམག་མི་ཉིས་བརྒྱ་ཙམ་འདུག མཇལ་འཛོམ་ཁང་དེ་སྒོ་ལྷོ་ལྟ་རིམ་པ་ལྔ་
ཡོད་པའི་ནང་མ་གསེར་འབའ་ཞིག་གི་གསེར་ཐོག་གསེར་ཀ་ཅན་ལ་བོད་ཀྱི་ཀ་
བ་སོ་གཉིས་ཀྱི་མལ་ལ་ཕྱོགས་བཞི་ཀར་སྒོ་གསུམ་རལ་རེ་འདུག་དེར་སྤྱན་དྲངས་
ཏེ་མཆོད་ཡོན་བཞུགས་ལུགས་སྔོན་མ་ལྟར་མཛད། དྲུང་གི་མ་ཚད་གཡོན་
ཕྱོགས་སུ་བླ་མ་རྣམ་གསུམ་དང་གྲྭ་པ་རྣམས་བཞག་ཏེ་བཞུགས་གྲལ་མཛད་སྒོ་
418



བཞི་སོ་སོར་བསྲུང་བྱ་གསེར་ཁྲབ་གྱོན་པའི་དམག་མི་ལྔ་བཅུ་རེ་གཡས་གཡོན་དུ་
ལང་ནས་འདུག་པ་དང་གོང་མའི་གཡས་གཡོན་དུ་གསེར་ཁྲབ་གྱོན་ཅིང་ཕུབ་
ཁུར་མདའ་གཞུ་བཏགས་པ་བཞི་བཅུ་ཙམ་རེ་ལང་སྟེ་འདུག དེར་ཟས་སྣ་
མཐའ་ཡས་པས་གུང་ཚིགས་ཀྱི་གསོལ་སྟོན་ཤིན་ཏུ་རྒྱས་པ་བཤམས། དེ་ནས་
མཆོད་ཡོན་མདུན་དུ་ཟློས་གར་ལ་སོགས་པའི་གཟིགས་འབུལ་རྩེད་སྣ་མཐའ་
ཡས་པ་རྣམས་མུས་ཀྱིས་མདུན་བསྟར་ཏེ་ཡོང་། མཛད་སྒོ་གྲོལ་ནས་མཆོད་
ཡོན་འབྱོན་ལུགས་ཐད། གོང་མ་མཆོད་ཡོན་གཟིམ་སྒོ་དབུས་མ་ལས་བྱོན།
ངེད་རྣམས( བླ་ཆེན་གསུམ་དང་གྲྭ་པ) གཡོན་ནས་འགྲོ་བ་བཅོལ། གོང་མ་
ཉིད་ནས་དྲུང་ཕོ་བྲང་གི་གཟིམ་སྒོའི་བར་དུ་ཕེབས་བསྐྱེལ་མཛད། དེ་ནས་
སྔར་གྱི་བསུ་བའི་བཀོད་པ་རྣམས་ཀྱིས་ཕོ་བྲང་གི་ནང་དུ་ལིང་གུ་སིའི་ཀར་སྡེའི་
དགོན་པའི་བར་བསྐྱེལ་མ་ཞུས(སྤྱིར་ཧོར་དུས་ནས་ཕོ་བྲང་ན་གོང་ནས་བཏབ་
པའི་ཀར་སྡེའི་དགོན་པ་མང་དུ་ཡོད་མོད་) ཁྱད་པར་རྒྱ་ལུགས་ཀྱི་བཀོད་པ་
ཅན་ལྕགས་རིའི་ཕྱིར་ལིང་གུ་སིའི་ཀར་སྡེ་དང༌། ནང་དུ་ཏཱ་ཏུ་ཀར་སྡེ་ཞེས་
པའི་དགོན་ པ་ གསར་ དུ་ བཏབ་ པ་ ལ་ སྐབས་ འདིར་ བཞུགས་ གནས་ མཛད།
(འདི་གཉིས་དང་། རི་བོ་རྩེ་ལྔའི་ཀར་དགོན་རྣམས་ལ་བླ་མའི་བསྐོ་གཞག་
སོགས་ཕྱི་མོའི་བར་སྒར་བླ་བྲང་ནས་མཛད་བཞིན་དུ་ཡོད་འདུག་པའི་གཙུག་
ལག་ཁང་བླ་བྲང་དང་བཅས་པའི་སྤྲོད་དེབ་ཀྱང་ཀོང་རྩེ་ལྷ་སྒང་དུ་འདུག་པ་
བདག་གིས་མཐོང་ཞེས་གཙུག་ལག་ཕྲེང་བས་གསུངས་བ་སྐུ་ཕྲེང་བརྒྱད་པའི་སྐུ་
དུས་ཙམ་ལ་ཡོད་པ་ཡིན་སྣང་)ཚེས་24སྔ་དྲོ་གོང་མ་ཆེན་པོ་དགོན་དུ་ཚུར་བྱོན་
པ་ལ། དྲུང་གིས་གཟིམ་ཁང་གི་ནང་སྒོ་དང༌། བླ་མ་རྣམས་ཀྱིས་བར་སྒོ་ནས་
བསུ་བ་ཞུས། དེ་ཉིན་འབུལ་བ་ལ་རྟ་དཀར་པོ་གསུམ་ལ་ཆིབས་སྒ་བསྟད་པ།
གཞན་རྟ་དཀར་པོ་བཅོ་རྒྱུད (འདི་རྣམས་རྒྱ་ནག་ཏུ་མཆོག་ ཏུ་བྱེད་པའི་རྟིའུ་
དཀར་ཏེ་སྔོན་པོ་རྒས་པའི་དཀར་པོ་མིན་པ་རྟ་དཀར་མང་སྟེ་རྟའུ་དཀར་དཀོན་
419



ཟེར་བ་དེ་ཡིན)གསེར་བྲེ་བདུན། དངུལ་བྲེ་སུམ་ཅུ་རྩ་བདུན། གོས་ཡུག་
བརྒྱ། ཇ་གསར་སིག་སུམ་ཅུ། གསེར་གྱི་རྡོར་དྲིལ་བཅོ་ལྔ ( འདི་གན་དྲིལ་
ཞེས་པ་གསེར་དམར་པོའི་རྫ་མ་ལ་གསེར་སེར་པོའི་རྩེ་རྡོར་བླུགས་པ། རྡོ་རྗེ་
ཕ་ལམ་གྱི་ར་རྩེ་ དང་ ར་ལོག་རྣམས་ལ་ཕྲ་བྱས་པའི་ ཕྱག་དྲིལ་གོང་མ་འདིའི་
སྐབས་སུ་མ་གཏོགས་རྒྱ་ཧོར་མི་ཉག་གོང་མ་གང་གི་སྐབས་སུའང་ཐོན་མྱོང་མེད་
པ་སྣང་)གསེར་གྱི་བུམ་པ་གཉིས། དངུལ་གྱི་བུམ་པ་ལྔ། གསེར་དངུལ་གྱི་
ཏིང་དང་མནྡྲི་ཆ། གསེར་དངུལ་གྱི་པད་སྡེར་ལྔ་རེ། གཞན་ཡང་མཆོད་ཆ་
སྲིད་ཚད། གསེར་དངུལ་གྱི་ གསོལ་ཞལ་སྡེར་སོགས་དཔག་མེད་ ཕུལ་བ་་་
རྣམས་གྷནྡྷོ་ལའི་འབུལ་བ་ལོགས་སུ་ཡིན་པའི་ལུང་བྱུང༌། ཚེས་25ལ། བླ་མ་
རྣམ་གསུམ་གྱིས་འགོ་བྱས་པའི་ཕྱག་ཕྱི་ཐམས་ཅད་ཕོ་བྲང་དུ་བཅར་དགོས་པའི་
ལུང་བྱུང་། ཕོ་བྲང་གི་ཁྱམས་སུ་གོང་མའི་མཇལ་ཁ་བཏང་། གོང་མར་ཕྱག་
རེ་རེ་ལས་འབུལ་མི་དགོས་པའི་ལུང་བྱུང༌། བླ་མ་རྣམ་པ་གསུམ་ཏེ། འབྲོང་
བུ་གོ་ཤི། སློབ་དཔོན་བཀའ་བཞི་པ་རིན་ཆེན་དཔལ། མཁན་ཆེན་མགོན་
བློན་པ་ཏཱ་དབེན་གོའི་ཤི་བློ་གྲོས་རིན་ཆེན་རྣམས་སོ་སོར་དངུལ་བྲེ་ཕྱེད་གསུམ་
རེ། གསེར་གྱི་མཆོད་ཆ་རྒྱས་པ་རེ། འཕྱར་དར་རེ། གཏོར་ཆ་ཆ་ཚང་།
གོས་སྦྱོར་རེ། གསོལ་ཞལ་ སྡེར་རེ། གོས་ཕྱི་ནང་བཅུ་གཉིས་རེ། ཆའུ་
ཉིས་སྟོང་རེ། རྡོ་དྲིལ་ཆ་བཞི་རེ། ཕྲེང་དཀར་རེ་རྣམས་གནང་། གྲྭ་པ་སྤྱི་
ལ། རབ་རེར་དངུལ་བྲེ་ཆེན་རེ་(རྒྱ་སྲང་ལྔ་བཅུ་རེ་ཡོད་པ)ཆའུ་བརྒྱད་བརྒྱ་
རེ། ཕྱི་གོས་ཡུག་དྲུག་རེ། ནང་དར་ཡུག་དྲུག་རེ་གནང་། འབྲིང་རེར་
དངུལ་བྲེ་གསུམ་གཉིས་རེ། གོས་དར་སོ་སོ་ནས་ཡུག་དྲུག་རེ། ཆའུ་བཞི་
བརྒྱ་རེ། ཐ་མ་རྣམས་ལ་དངུལ་བྲེ་ཕྱེད་རེ། གོས་དར་སོ་སོ་ཡུག་བཞི་རེ།
ཆའུ་བཞི་བརྒྱ་རེ། ཐམས་ཅད་ལ་ཕྲེང་དཀར་རེ། གོས་སྦྱོར་རེ། རྡོ་དྲིལ་
ཆོ་གཉིས་རེ་བཅས་གནང་། ཚེས་27གྱི་ནང་པར་སླར་ཡང་གོང་མ་ཆེན་པོ་
420



དྲུང་གི་གཟིམ་ཁང་དུ་མཇལ་བར་བྱོན་ཏེ་ཙན་དན་དཀར་པོ་ལས་བཞེངས་པའི་
སྤྱན་རས་གཟིགས་ཕྱག་སྟོང་སྤྱན་སྟོང་སྐུ་ཚད་བརྐྱངས་ཁྲུ་དོ་ཡོད་པ་གཅིག་དང་།
དེའི་མཆོད་ཆ་དངུལ་ཀོང་སོགས་དངུལ་སྤྱད་དང་ཤེལ་གྱི་མཆོད་ཆ་མཐའ་ཡས་
པ་ཕུལ། དེ་ནས་ཟླ་བ་ཕྱི་མའི་ཡར་ཚེས་1ལ་ལོ་གསར་བྱེད་པ་སྟེ་དེ་ལྟར་ན་
ཧོར་ཟླ་2པ་ལ་རྒྱུའི་ཟླ་1པོ་བྱེད་ཡོད་པར་སྣང་། རྒྱའི་ལོ་གསར་དུ་གོང་མ་
མཆོད་ཡོན་གྱི་རྟེན་འབྲེལ་མཛད་སྒོ་ནི། ཐོ་རེངས་ནས་དྲུང་གིས་དབུ་མཛད་
དཔོན་སློབ་ཐམས་ཅད་ ཕོ་བྲང་གི་ཤར་སྒོ་ནས་ཡར་བྱོན་ནས་ཁྱམས་ ཤིག་ ཏུ་
བཞུགས། གོང་ མ་ ཆེན་ པོ་ དེར་ དྲུང༌ དུ་ བྱོན་ ནས་ དྲུང་ ལ་ ཇ་ ཞལ་ མཛད།
ནམ་ལངས་པ་དང་ཕོ་བྲང་གི་ཕྱོགས་བཞི་ཀ་ལ་དབན་ཆེན་པོ་བཀལ་བའི་ཁྱམས་
གྱི་ནང་ནས་གོང་མ་ཆེན་པོར་ལས་ཀ་ཅན་གྱི་མི་ཆེན་འབུམ་ཕྲག་ལྔ་ཙམ་གྱིས་
ཕྱག་འབུལ་འདུག དེ་ནས་སྟག་གཉིས། བསེ་ལྔ། གཡི་དཀར་གཉིས།
གླང་ཆེན་བརྒྱ་ཙམ་བཅས་སྲོག་ཆགས་དང་། སྔར་དྲུང་གི་བསུ་བ་ལ་བྱུང་བའི་
ལག་ཆ་སྣ་ཚོགས་ཐོགས་པ་རྣམས་རེ་རེར་ཡང་སྟོང་ཕྲག་རེ་རེ་འདུག མདུང་
བཟུང་ཁྲབ་གྱོན་པ་ཁོ་ན་འབུམ་ཚོ་རེ་རེ་ཙམ་འདུག་གར་པ་ཉིས་བརྒྱ་ཙམ་
གྱིས་འགོ་བྱས་རྩེད་སྣ་མི་གཅིག་པ་སྟོང་ཙམ་འདུག་པ་དེ་རྣམས་མཆོད་ཡོན་གྱི་
མདུན་བསྟར་བ་ལ་ཡུད་ཙམ་རེ་གཟིགས་པ་བཙས་ནས་ཕོ་བྲང་དུ་བྱོན། སྟོན་
མོ་རྒྱས་པ་གནང༌། དེ་ཕྱིན་ནས་ཕྱག་ཕྱི་གྲྭ་པ་རྣམས་ཀྱིས་གོང་མར་ཕྱག་་་་
འབུལ་མི་དགོས་པའི་ལུང་བསྩལ། སླར་ཡང་རྩེད་སྣ་རྣམས་མཆོད་ཡོན་གྱི་
མདུན་དུ་འོང་བཅུག་སྟེ་རིམ་པ་ལྟར་རྩེད་མོ་དང་གླུ་གར་རོལ་མོ་བྱེད་ཅིང་རིམ་
གྱིས་སོང་། དགོངས་མོ་ཕྱིར་བྱོན་པ་ལ་གོང་མ་ཆེན་པོས་སྒོ་གསུམ་པ་བར་དུ་
བསྐྱེལ་མ་ཞུས། དེ་ནས་རྒྱལ་བུ་རྣམས་ཀྱིས་དགོན་པར་གདན་དྲངས། གོང་
ནས་མི་ཆེན་ཐམས་ཅད་ལ་སྟོན་མོ་གནང་། ཡང་ཚེས་15ནང་པར་དཔོན་
སློབ་ ཉི་ ཤུ་སྐོར་ ཞིག་ སྤྱན་ དྲངས་ ཏེ་ རྩེད་ སྣ་ དང༌ སྟོན་ མོ་ སྔར་ བཞིན་ དང་།
421



ནུབ་མོ་ཕོ་བྲང་གི་ཁྱམས་ཆེན་པོ་དེར་མེའི ( ཤོག་སྦག) མེ་ཏོག་དང་། བཀྲ་
ཤིས་རྟགས་བརྒྱུད་ལ་སོགས་ པའི་མེ་རྩེད་ཀྱི་རིགས་མང་པོ་དང་། རྩེད་སྣ་
རིགས་འབུམ་ཕྲག་གཟིགས་ངོར་བསྟར་བ་ལ་གཟིགས་ནས་སྲོད་ཙམ་ན་དགོན་
པར་ཕེབས། གཟིམ་ཁང་གི་སྒོར་ཡང་དེ་དང་འདྲ་བའི་རྩེད་སྣ་དང་མཆོད་
པའི་རིགས་སྣ་ཚོགས་པ་བསྟར་ནས་འདུག དེ་ནས་ཉིན་མོ་རེ་བཞིན་གོང་མ་
ཆེན་པོ་ལ་ཆོས་གསུངས། ཚེས་25ཉིན་དཔོན་སློབ་ཐམས་ཅད་ཕོ་བྲང་དུ་སྤྱན་
དྲངས། དང་པོ་ཤར་སྒོ་ནས་གསེར་ཁང་དུ་བྱོན། དེ་ནས་སྔར་གྱི་མཇལ་
འཕྲད་ཁང་དུ་བྱོན། དེར་སྤྱན་གཟིགས་བཤམས། དྲུང་ལ་དངུལ་སྲང་སྟོང་
ལ་དངུལ་བྲེ་ལྔ་བྱས་པ་དང་འབུལ་བ་མང་དུ་མཛད། རྩེད་མོ་སོགས་སྔར་ཡོད་
རྣམས་ཕལ་ཆེར་དང་ཁྱད་པར་སྤྲ་ནག་རྐང་ཐང་དང་། སྤུ་དཀར་རྟ་པ་སོགས་
མང་པོ་འདུག་པ་ལ་ནུབ་སྒོ་ནས་གཟིགས་མོ་མཛད། དེ་ནས་ཧོར་ཟླ་3ཚེས་
5ནས་གོང་མའི་ཡབ་ཡུམ་ཐར་ལམ་དུ་འདྲེན་པའི་སྒྲུབ་ཆོག་གི་དཀྱིལ་འཁོར་ཕྱི་
ནང་རྣམས་ཀྱི་ཐིག་བཏབ། འདི་ལ་གསང་སྔགས་ཀྱི་དཀྱིལ་འཁོར་ཆེན་པོ་
བཅུ་ གཉིས་ ཀྱི་རྡུལ་ཚོན་ བཏབ་ པ་ སྟེ་ དྲུང་ རིན་ པོ་ཆེ་ ནས་ རྒྱལ་ བ་ རྒྱ་ མཚོ།
རིན་པོ་ཆེས་ཕུར་པ། བཀའ་བཞི་པས་གསང་འདུས། དབོན་པོ་བས་མི་ཏྲ་
བཅས་ཀྱི་དབུ་བཞུགས་དང་། གཞན་རྣམས་ཀྱིས་རྡོར་དབྱིངས། ཆོས་་་་
དབྱིངས་གསང་དབང༌། དགྱེས་རྡོར། རྗེ་བཙུན་མ། ཀུན་རིག སྨན་
བླ། སྒྲོལ་ཆོག ཐུགས་རྗེ་ཆེན་པོའི་གཟུངས་སྒྲུབ་སོགས་ཆོག་གྲྭ་ཁག་བཅུ་
གཉིས་ ནས་ དཀྱིལ་ འཁོར་ ཁག་ བཅུ་ གཉིས་ སོ་ སོའི་ སྒྲུབ་ ཆོག་ འགོ་ ཚུགས།
དབུ་འཛུགས་ལ་གོང་མ་བྱོན་ཏེ་དྲུང་དུ་རྣམ་གསུམ་ཚང་བའི་འབུལ་བ་དང་།
བླ་མ་རྣམས་སོ་སོར་གོས་ཕྱི་ནང་བཞི་རེ། བྱིངས་དཀྱིལ་འཁོར་རེ་ལ་གོས་ཕྱི་
ནང་རེ་རེ་བཅས་གོང་མའི་ཕྱག་གིས་བཞེས་ནས་རེ་རེ་བཞིན་གནང་། གོང་
གསལ་ཚེས་༨ནས་ཚེས་18བར་བདུན་ཕྲག་གཉིས་རིང་ཆོ་ག་མཛད་པ་ལ་ཉིན་
422



ལྟར་གོང་མ་ཡབ་ཡུམ་བྱོན་ཏེ་དྲུང་ནས་དབང་བསྐུར་རེ་རེ་མཛད། གཞན་
རྣམས་ཀྱིས་སྒྲོལ་མའི་ཆོ་ག་མཛད། ཚེས་14ལ་འཇའི་གུར་ཕུབ། གོང་མ་
མཆོད་ཡོན་ལ་གནས་བཅུ་ ཞལ་གཟིགས། རྒྱའི་མི་དཔོན་གསུམ་གྱིས་ཀྱང་
མཐོང༌། ཤིང་སྡོང་གཅིག་གི་མགོ་ནས་བདུད་རྩི་བབས། ཤུག་སྡོང་གཅིག་
ལ་གསེར་གྱི་མེ་ཏོག་ཤར། སྤྱིར་ཟླ་2ཚེས་5ཉིན་ཆོ་གའི་དབུ་ཚུགས་པ་ནས་
ཚེས་18མ་གྲོལ་གྱི་བར་དུ་འཇའ་འོད་སྣ་ཚོགས་འཁྲུག་པ་དང༌། མེ་ཏོག་གི་
ཆར་ཉིན་གཅིག་ལྟར་བབས་པ་རྒྱལ་འབངས་ཐམས་ཅད་ཀྱིས་མངོན་སུམ་དུ་
མཐོང་ངོ༌། །ཚེས་19མཚན་མོ་གོང་མའི་ཡུམ་གྱི་མཚན་བྱང་དྲུང་གིས་བཞུ་བར་
མཛད། གཞན་བླ་གྲྭ་རྣམས་ཀྱིས་དཀྱིལ་འཁོར་གྱི་རྡུལ་ཚོན་རྣམས་རྒྱ་མཚོར་
གཤོམ་རྒྱུར་འདྲེན་པའི་ཚེ་ གླང་པོ་ཆེ་ལ་རྒྱུན་ སྣ་ཚོགས་ཀྱིས་བརྒྱན་པ་དང་།
དགེ་འདུན་བསམ་གྱིས་མི་ཁྱབ་པ་བཅས་ཀྱིས་གདན་དྲངས་ནས་ཆབ་་་་་་
བཤམས། སླར་དྲུང་གིས་གོང་མ་ཆེན་པོ་ལ་བཀྲ་ཤིས་བརྗོད། གོང་མ་ནས་
དྲུང་རིན་པོ་ཆེར་གསེར་བྲེ་དགུ་དང་། དངུལ་བྲེ་བཅོ་བརྒྱད་ལ་སོགས་པའི་
འབུལ་བ་རྒྱ་ཆེར་ཕུལ། བླ་མ་རྣམ་གསུམ་ལ་གོས་ཕྱི་ནང་སོ་སོ་ཆ་དགུ་རེ།
དངུལ་བྲེ་ཆེན་གསུམ་རེ། ཆའུ་སྟོང་རེ། རྟ་གསུམ་རེ། དར་ཡུག་ལྔ་བཅུ་
རེ། ཆོས་དབྱིངས་པ་དང༌། རྡོར་དབྱིངས་པར་དར་ཁང་ལ་དར་ཡུག་་་་
བདུན་ཅུ་རེ། ཀུན་རིག་པ་སོགས་གཞན་རྣམས་ལ་དར་ཁང་ཡུག་ལྔ་བཅུ་རེ།
ཆོག་གྲྭ་རེ་རེ་ལ་དངུལ་སྲང་བཅུ་གསུམ་རེ། གོས་ཡུག་བཞི་རེ། ཆའུ་གསུམ་
བརྒྱ་ལྔ་བཅུ་རེ། བཅས་ཀྱི་གནང་ཆ་བསྩལ། ཡང་ཚེས་20ཉིན་ནས་ཕོ་བྲང་
དུ་སྤྱན་དྲངས་ཏེ་དཀྱིལ་འཁོར་བཞེངས་ནས་གོང་མ་ཆེན་པོར་ཚེ་དཔག་མེད་ཀྱི་
དབང་གནང་། དེ་ནས་ཟླ་3ཚེས་8ཉིན་ནས་གོང་མ་ལ་ཆོས་དྲུག་གི་ཁྲིད་
གནང་ནས་གོང་མས་ཉམས་བཞེས་མཛད། ཕྱག་དཔེ་རྒྱ་ཡིག་ཏུ་བསྒྱུར་ནས་
ཕུལ། (གོང་མ་འདིས་ཉམས་རྟོགས་འཁྲུངས་པའི་ལྟ་བའི་སྐོར་གྱི་ཉམས་
423



མགུར་སོགས་རྗེ་མི་བསྐྱོད་ཞབས་ཀྱིས་ལུང་འདྲེན་དུ་མཛད་པའང་ཡོད་) དེ་
ལྟར་ཆོས་རྗེ་ཀརྨ་པ་དེ་བཞིན་གཤེགས་པ་འདི་ཉིད་ཏཱ་མིང་གནམ་བསྐོས་གོང་མ་
ཆེན་པོ ( ཧྲེ་ཙུའུ་ཀྲུའུ་ཏིས་ཡུང་ལོ)མཆོག་གི་ཏི་ཤི་སྟེ་དབུ་བླར་ཡོངས་སུ་བཀུར་
བ་ལ་གོང་མ་ཆེན་པོ་ནས“གཞུའུ་ལའི་ཏཱ་བའུ་ཧྥ་ཝང་གསི་ཐན་ཏཱ་ཤན་ཙི་ཙའི་
ཧྲུ” (དེ་བཞིན་གཤེགས་པ་རིན་པོ་ཆེ་ཆོས་ཀྱི་རྒྱལ་པོ་ནུབ་ཕྱོགས་ཀྱི་བྱམས་པ་
ཆེན་ པོ་ ཞི་ བ་ དབང༌ ཕྱུག་ གི་ སངས་ རྒྱས) ཞེས་ པའི་ མཚན་ གྱི་ ཆོ་ ལོ་ དང་།
གསེར་སྲང་བརྒྱ་ལས་བརྡུངས་པའི་འཇའ་ས་དང༌། (འཇའ་ སའི་ནང་་་་་་
“བན་ཤིང་ཀུའི་ཙ་ཧི་ཧང་། ཙུའི་ཁིང༌། ཝན་གྱོ། དམེའུ་ཙི། ཚེ་ཤན།
འཕུ་གཡིང་། གཡུའི་གུའི། ཡན་ཀྱའུ། གཞུའི་ལའི་ཏཱ་བའུ། ཕ་ཝང།
ཟི་ཐན། ཏའི་ཤན། ཙི་ཙི། ཧྥུ”ཞེས་འཁོད་པ) ཤེལ་གྱི་ཕྱག་ཐམ་ཡིད་
བཞིན་ནོར་བུ་བཅས་ཕུལ། ཀརྨ་པའི་མཚན་ཞབས་བླ་མ་རྣམ་གསུམ་་་་་
(འབྲོང་བུ་གོའི་བི། སློབ་དཔོན་བཀའ་བཞི་པ་རིན་ཆེན་དཔལ། མཁན་
ཆེན་མགོན་བློན་པ་སྟེ་མཚན་དངོས་གོའི་བི་བློ་གྲོས་རྒྱལ་མཚན)ལ་གོའི་ཁྲི་ཆེན་
པོའི་ལས་ཀ་དང༌། གསེར་གྱི་ཐམ་ཀ ཤེལ་གྱི་ཐོ་ཤུ (རི་མོ་ཅན་གྱི་ཐམ་ག)
བཅས་གནང་། ཉེས་པ་ཅན་གྱི་རྒྱ་བན་སྟོང་ཕྲག་གཉིས་ཙམ་དང༌། གཞན་
ཡང་རྒྱལ་ཁམས་ཆེན་པོར་སྔ་རྟིང་དུ་བྱུང་བའི་ནག་ཆེན་བརྩོན་དུ་བཟུང་བ་སྲོག་
ལ་ཉེན་ཅན་རྣམས་ཀྱི་དོན་དུ་དྲུང་ནས་ཞལ་ཏ་ཡང་ཡང་མཛད་པ་ལ་གོང་མ་
ནས་ཡངས་པའི་ལུང་ཤེས་བྱེད། “བན་བོན་ཟིན་ཤིང་ལ་སོགས་ཆོས་ལུགས་
སོ་སོ་ཐམས་ཅད་རང་རང་གི་ལུགས་ཚུལ་བཞིན་དུ་གྱིས། གནམ་མཆོད་པ་
འདི་ཐམས་ཅད་ལ་སུས་ཀྱང་བཙེར་བ་མ་བྱེད། བྱས་ན་སོ་སོའི་རྒན་པས་ངེད་
ལ་འབྲལ་དུ་གཏུགས། ཁྲིམས་ལུགས་ཇི་ལྟར་བྱེད་པ་ངེད་ཀྱིས་ཤེས” ཞེས་
སོགས་དྲུང་རིན་པོ་ཆེའི་ཞལ་ཏའི་དོན་ལ་གོང་མ་ཆེན་པོས་“བསྟན་པ་ཤེད་སྐྱེད་
ཀྱི་ལུང་”འཇའ་ས་རྒྱལ་ཁམས་ཐམས་ཅད་དུ་གནང༌། བོད་དུ་ཆོས་སྲིད་མི་སྣ་
424



ཁག་ལ་དབང་ལུང་ཐོབ་པ་ཡང་ཕག་གྲུ་སྡེ་སྲིད་ན་རིམ་ལྔ་པ་དབང་གྲགས་པ་
རྒྱལ་མཚན་ནས་སྲིད་དབང་ལོ་བཞི་བཅུ་ཞེ་བདུན་བཟུང་བའི་ལོ་བཞི་པ་ལ་མིང་
རྒྱལ་རབས་དང་པོ་མིང་ཐའི་ཙུའུ་ཡོན་ཀྲང་གིས་དེ་སྔ་རབ་བྱུང་བདུན་པའི་ས་
འབྲུག (1388) ལོར་བསྩལ་བའི་དབང་གི་གོ་གནས་དང༌། གསེར་ཐམ་ཞིག་
ཡོད་ཀྱང༌། རྗེ་འདིའི་བཀའ་དྲིན་ལས་ཕག་གྲུ་གྲགས་པ་རྒྱལ་མཚན་གྱིས་བོད་
ཀྱི་སྲིད་དབང་བཟུང་བའི་ལོ་ཉི་ཤུ་རྩ་ལྔ་པ། རབ་བྱུང་བདུན་པའི་ས་གླང་
(1409) དྲུང་རྒྱུ་ལ་ཕེབས་ནས་ལོ་གསུམ་པར་ཕག་གྲུ་པ་ལ་ཏཱ་མིང་གོང་མ་ཆེན་
པོ་ནས་སླར་ཡང་“ཧྲན་ཏཱ་ཝང་”(བོད་སྐད་དུ་སྤྲུལ་པ་སྤེལ་བའི་རྒྱལ་བུ)ཞེས་
པའི་ལུང་ལས་ཀ་དང་། ཤེལ་གྱི་ཐམ་ག་བཅས་གནང་། དེ་བཞིན་འབྲི་གུང་
པ་རིན་ཆེན་དཔལ་བཟང་པོར“ ཧྲན་ཀྱའུ་ཝང་” (བསྟན་པ་སྤེལ་བའི་རྒྱལ་བུ)
གཙང་སྟག་ཚང་ (རྒྱ་ཡིག་ཏུ་སི་ཏ་ཙང་ལ་མ་ཟེར) བ་ནམ་མཁའ་ལེགས་པ་ལ
“ ཧྥུ་ཀྱའུ་ཝང་” (བསྟན་པ་སྐྱོང་བའི་རྒྱལ་བུ) 《རྒྱ་བོད་ཡིག་ཚང་»དུ་དེ་སྔ་
མདོ་སྨད་ཀན་སུའུ་དང་མཚོ་སྔོན་ཁུལ་ཆོལ་ཁ་གཅིག་གི་བདག་པོར་གསལ་བ་
གླིང་ཚང་པ་ལ“ཙན་ཤེན་ཝང་” (དགེ་ལ་སྟོན་པའི་རྒྱལ་བུ) དེ་སྔ་མདོ་སྟོད་
ཆོལ་ཁ་གཅིག་གི་བདག་པོ་གོན་གྱོ་པ་ལ“ཧཱ་ཀྱའུ་ཝང་”(བསྟན་པ་སྲུང་བའི་
རྒྱལ་བུ) ( དེ་སྔ་ས་སྐྱ་པས་ཆོལ་ཁ་གསུམ་ལ་དབང་བསྒྱུར་སྐབས་སུ་གླིང་ཚང་
དང་གོན་གྱོ། ཤར་ཁ། འདན་མ་བཅས་བཞི་ནི་གདན་སའི་ཁམས་པའི་
ལས་ཚན་བཞི་ཞེས་པ་ཆོལ་ཁ་རེའི་བདག་པོ་ཡིན་ལུགས《མྱང་ཆོས་འབྱུང་》དུ་
གསལ) ཞེས་པ་སོགས་ཀྱི་ལུང་ལས་ ཀ་དུ་མ་བསྩལ་ཏེ་བོད་ཁམས་བདེ་བར་
མཛད། ད་དུང་གོང་མ་ཆེན་པོའི་ལུང་གིས། བོད་དུ་ཆོས་ལུགས་མང་བས་
ཕྱིན་ཆས་རྩོད་པ་འོང༌། ཆོས་ལུགས་ཐམས་ཅད་ཁྱེད་རང་གི་ལུགས་སུ་དྲིལ་ལ།
ལོ་ལོ་བཞིན་མདོ་ཁམས་པ་རྣམས་རབ་སྒང་དང༌། དབུས་གཙང་པ་ཐམས་
ཅད་ ལྷ་ སར་ འདུད་དེ་ཆོས་འཁོར་ཆེན་པོ་སྐོར་ བར་བྱེད། ཅེས་པའི་ལུང་་
425



ཕེབས་པ་ལ། ཆོས་རྗེ་རིན་པོ་ཆེ་ནས་ཆོས་ལུགས་གཅིག་ཁོ་ནས་སེམས་ཅན་མི་
ཐུལ་བས་སོ་སོའི་མོས་བཞིན་བྱས་ན་སངས་རྒྱས་ཀྱི་ཐུགས་རྗེ་འཇུག་པ་ཡིན།
རང་རང་གི་ལུགས་ཚུལ་བཞིན་བྱས་ན་དེ་གས་ཆོག་པ་ཡིན། ཞེས་པ་སོགས་
གསུངས་ནས་ཞལ་གྱིས་མ་བཞེས། ཡང་གོང་མ་ཆེན་པོའི་ལུང་གིས། བོད་
ཀྱི་ལས་ཚན་བསྐོ་གཞག་བྱ་རྒྱུ་གོང་མ་ནས་མ་གཏོགས་གནང་མི་ཆོག་པ་ཡིན་
ཀྱང་རྒྱ་བོད་ས་ཁས་འགྱངས་པས་བོད་དུ་བླ་ཆེན་དང་། དཔོན་ཆེན་རྣམས་ལ་
ཇི་ལྟར་འོས་པའི་གོ་གནས་བསྐོ་ཐེན་དང་། ལུང་དང་ཐམ་ག་བསྩལ་རྒྱུ་སོགས་
ངེད་ལ་བཀའ་སྐོར་མི་དགོས་པར་ཆོས་རྗེ་རིན་པོ་ཆེ“ཏཱ་སྔོ་ཧྥ་ལུང་” (རིན་ཆེན་
ཆོས་རྒྱལ)ཉིད་ནས་གནང་ན་འཐུས་པར་འདི་ནས་རྒྱབ་གནོན་བྱེད་པ་ཡིན་
ཞེས་པའི་ལུང་བསྩལ་ (ཏཱ་མིང་གོང་མ་ཆེན་པོ་འདིའི་སྐུ་དུས་སུ་བོད་ཀྱི་བླ་མ་
སྙན་གྲགས་ཅན་གྱི་ཆེ་དགུ་ལ་ལུང་ལས་ཀ་འཇའ་ས་ཐམ་ག་སོགས་གནང་བ་ནི།
“ སན་ཏ་ཝང་” དང༌། “ ཨུ་ཏ་ཝང་”ཞེས་པའི་ཝང་ངམ་དབང་གི་གོ་ས་ཆེ་
བ་བརྒྱད་དུ་དབྱེ་བར་མཛད་པ་ལས་ཆེ་བ་ནི“ སན་ཏཱ་ཝང་” ཞེས་པ་བོད་ཀྱི་
ཆོས་རྗེ་རྣམ་པ་གསུམ་མམ། ཆོས་རྒྱལ་རྣམ་པ་གསུམ་དུ་འབོད་པ་སྟེ་གོང་མ་
ཆེན་པོའི་ཏི་ཤི་རྣམ་པ་གསུམ་ཡིན་ཅིང་། དེ་གསུམ་གྱི་ནང་ནས་ཆེ་བ་ཀརྨ་པ་
དེ་བཞིན་གཤེགས་པ་ལ“ཏ་སྔོ་ཧྥ་ཝང་”རིན་ཆེན་ཆོས་རྒྱལ་དང་། དེ་འོག་ས་
སྐྱ་པ་འཁོན་བཀྲ་ཤིས་དཔལ་ཏེ་ས་སྐྱ་ཀུན་དགའ་རྒྱལ་མཚན་གྱི་ཚ་བོ་ཀུན་་
དགའ་བཀྲ་ཤིས་ལ“ཐེག་ཆེན་ཆོས་རྒྱལ” གསུམ་པ་རྗེ་བདག་ཉིད་ཆེན་པོའི་སྐུ་
ཚབ་ཏུ་བྱོན་པ་སེ་ར་བྱམས་ཆེན་ཆོས་རྗེ་ཤཱཀྱ་ཡེ་ཤེས་ལ་“བྱམས་ཆེན་ཆོས་རྒྱལ”
བཅས་ཆོས་ རྒྱལ་རྣམ་གསུམ་འདི་ རང་ཆེ་བའི་བཀུར་གཟོད་གཟེངས་བསྟོད་
བདག་རྐྱེན་ཟླ་མེད་པ་ཞིག་གནང་བ་ཡིན)སྤྱིར་གོང་མ་འདིའི་ཡབ་མིང་གོང་མ་
དང་པོ“ ཐའི་ཙུའུ་ཡོན་ཀྲང”(ཧུང་ཨུའི་ཁྲི་ལོར་འབོད་པ་ནི་གོང་མའི་ཁྲི་ལོ་
དང་པོ་ཡིན) བསོད་ནམས་དཔག་ ཏུ་མེད་པ་དེའི་དུས་སུ་ཏའི་ཞིང་ཆེན་པོ་
426



མངགས་ནས་དང་པོར་གྲུབ་ཆེན་བིརླ་པ་སྤྱན་དྲངས། གཉིས་པར་གནས་
བརྟན་བཅུ་དྲུག་སྤྱན་དྲངས། གསུམ་བར་རྗེ་དེ་བཞིན་གཤེགས་པ་སྤྱན་་་་་
འདྲེན་པར་བཞེད་པའི་ཚེ་གནམ་དུ་གཤེགས། དེའི་སྲས་ཏཱ་མིང་གོང་མ་ཆེན་
པོ“ ཧྲེ་ཙུའུ་ཀྲུའུ་ཏིས”ཡུང་ལོ་འདི་ཉིད་འཇམ་དཔལ་གྱི་སྐུའི་བཀོད་པ་དང་།
བཙུན་མོ་དམ་པ་སྒྲོལ་མའི་སྤྲུལ་པ་གཉིས་ནས་གོང་མའི་ཡབ་ཡུམ་གཤེགས་པའི་
ཐུགས་དགོངས་རྫོགས་དགོས་པ་ཡང་དགོངས། འདི་དང་གཏན་གྱི་བདེ་བ་
སྒྲུབ་པའི་ཆེད་དུ་བླ་མ་དགེ་བའི་བཤེས་གཉེན་བསྟེན་ཏེ་དམ་པའི་ཆོས་ཀྱི་བྱ་བ་
བྱེད་དགོས་པར་ཡང་བཞེད་ཀྱང་རྒྱལ་པོའི་བགྱི་བ་ཆེན་པོས་གཡེངས་པ་ལ་་
བཙུན་མོ་དམ་པས་ཡང་ཡང་རབ་ཏུ་བསྐུལ་ནས་ཆོས་རྗེ་རིན་པོ་ཆེ་སྤྱན་འདྲེན་
པའང་མཉེལ་གསོས་ཏེ་ཀརྨ་པ་སྤྱན་འདྲེན་པ་ལ་རྩོལ་བ་བསྐྱེད་པའི་བསོད་་
ནམས་དཔག་ཏུ་མེད་པ་ནི་ངའི་དགེ་བའི་བཤེས་གཉེན་བཙུན་མོ་དམ་པ་འདི་
ཡིན་ཞེས་རྟག་ཏུ་མངགས་པ་མཛད་པའི་དོན་ལྟར་གོང་མ་ཆེན་པོས་ཆོས་རྗེ་ཀརྨ་
པ་སྤྱན་འདྲེན་པའི་ གསེར་ཡིག་པ་རིམ་པར་མངགས་པ་ལྟར་དྲུང་དེ་བཞིན་་
གཤེགས་པ་རྒྱ་ཡུལ་དུ་ཆིབས་ཁ་བསྒྱུར་བ་ནས་བཟུང་རྒྱའི་ཡུལ་དུ་སྔོན་མ་གྲགས་
པའི་ལྟས་བཟང་པོ་བསམ་གྱིས་མི་ཁྱབ་པ་བྱུང་ཞིང་། ཁྱད་པར་ཡུང་ལོ་ཁྲི་ལོ་
ལྔ་པ ( 1407) ཟླ་2ཚེས་5ནས་ནན་ཅིང་ལིང་གུ་སིའི་དགོན་པར་ཏཱ་མིང་གོང་མ་
ཆེན་པོའི་ཡབ་ཡུམ་གཉིས་དག་པའི་ཞིང་དུ་འདྲེན་པ་དང་། འགྲོ་ཀུན་སྡུག་
བསྔལ་ལས་སྒྲོལ་བའི་ཆོ་ག་གསང་སྔགས་རྒྱུད་སྡེའི་དཀྱིལ་འཁོར་ཆེན་པོ་བཅུ་
གཉིས་ལ་བསྟེན་ནས་ཆོ་ག་དབུ་བཙུགས་པའི་ཉིན་ནས་བཟུང་ཚེས་18བར་ཆོ་
ག་དངོས་གཞི་ཞག་བདུན་ཕྲག་གཉིས་ཀྱི་རིང་དང་། གཞན་ཡང་ཞག་བཞི་
བཅུ་ཞེ་དགུའི་བར་དུ་ཉིན་རེ་བཞིན་རྒྱའི་ཡུལ་དུ་འོད་ཀྱི་དྲ་བས་ཁེངས་པ་དང་།
དྲུང་གི་གཟིམ་ཁང་དུ་འཇའི་ཀ་བ་ཟུགས་པ། འཇའ་སྤྲིན་གྱི་གླང་པོ་ཆེ་དང་།
སེང་གེ་ལ་སོགས་ པའི་གཟུགས་བརྙན་དང༌། སྦས་ཧའོ་ཞེས་པ་བྱ་ཚེ་རིང་
427



དངོས་སུ་བྱུང་བ། མེ་ཏོག་ ཐ་དད་པའི་ཆར་ཡང་ཡང་བབས་པ། སྔོན་་
མཐོང་མ་མྱོང་བའི་རབ་བྱུང་དུ་མས་དཀྱིལ་འཁོར་གྱི་གཞལ་ཡས་ཁང་ལ་བསྐོར་
བ་བྱེད་ཅིང་དེ་མ་ཐག་དགྲ་བཅོམ་པ་རྣམས་སྤྲིན་གྱི་སྟེང་ན་སྣང་བ། སྤྲིན་གྱི་
གསེབ་ནས་སངས་རྒྱས་བྱང་སེམས་གནས་བརྟན་དྲང་སྲོང་ལ་སོགས་པ་མཐའ་
ཡས་པ་མངོན་སུམ་དུ་བྱོན་པ་ལ་ལྷའི་བུ་དང་བུ་མོ་མང་པོས་མཆོད་པ་དངོས་སུ་
ཕུལ་བ། ཁྱད་པར་ཚེས་18ཆོ་ག་ཐ་མའི་ཉིན་ནུབ་ཕྱོགས་ནས་གསེར་གྱི་འོད་
ཆེན་པོ་ཞིག་བྱུང་ནས་རྒྱ་ནག་གི་རྒྱལ་ཁམས་ཐམས་ཅད་ཁྱབ་པར་བདེ་བ་ཅན་
ནས་སངས་རྒྱས་ཚེ་དཔག་མེད་ཀྱི་འོད་ཟེར་དུ་གཟིགས་པ་སོགས་ལྟས་བཟང་
དང་རྫུ་འཕྲུལ་མཐའ་ཡས་པ་བྱུང་བ་ནི་སྐབས་དེར་རྒྱ་ཡུལ་གྱི་རྗེ་འབངས་ཐམས་
ཅད་ཀྱིས་མངོན་སུམ་དུ་མཇལ་རྒྱུ་བྱུང་བ་བཅས་སྤྱིར་དྲུང་དེ་བཞིན་གཤེགས་པ་
རིན་པོ་ཆེ་ཆོས་ཀྱི་རྒྱལ་པོས་རྒྱ་ནག་ཏུ་མཆོག་ཏུ་གྱུར་པའི་རྫུ་འཕྲུལ་གྱི་མཛད་པ་
བརྒྱ་དང་རྩ་བརྒྱད་བཞེས་ཤིང༌། དེ་ཡང་ཟླ་2ཚེས་ནས་ཚེས་18བར་བྱི་རྫུ་
འཕྲུལ་གྱི་མཛད་པ་རྣམས་གོང་མའི་ལུང་གིས་རྒྱའི་རི་མོ་མཁན་མཁས་པ་རྣམས་
ནས་ཉིན་མོ་རེ་རེ་བཞིན་དུ་རི་མོར་བྲིས་པ་དང་། ཟླ་3ཚེས་3ནས་ཚེས་་་་་
18བར་དུ་ལེགས་འདེམས་ཀྱི་རི་མོར་བྲིས་པའི་ཡིན་ ཐང་རིང་མོ་ཞིག་ཀྱང་
བཞེངས་བཅུག་པར་མཛད་ཅིང་། ཐང་ག་དེ་ལ “ངོ་མཚར་འཇའ་ས་གསི་
ཐང་མར” གྲགས་ཤིང༌། མཇལ་དུས་གཞོགས་གཡས་ནས་གཡོན་ཕྱོགས་སུ་
ཚུར་ཞལ་འབྱེད་དགོས་པའི་ཕྲེད་ཐང་རིང་མོའི་ནང་ཉིན་མོ་རེ་བཞིན་གྱི་མཛད་
པ་རྣམས་སོ་སོར་བྱས་པའི་ཁྱོན་རྣམ་གྲངས་ལིང་རྩེ་བཞི་བཅུ་ཞེ་དགུར་དབྱེ་སྟེ་
བྲིས་ཡོད་ཅིང་། ལིང་རྩེ་རེ་རེའི་ནང་དུ་ངོ་རེ་བཞིན་ནན་ཅིན་རྒྱལ་སའི་ཡུལ་
བཀོད་དང༌། གཡས་ཕྱོགས་སུ་དྲུང་དེ་བཞིན་གཤེགས་པ་བཞུགས་ཡུལ་ལིང་
གུ་སིའི་དགོན་པ་ གཙུག་ལག་ཁང་ཐོག་བརྩེགས་གསུམ་པ་ལ་གཡུ་བཙིའི་རྒྱུ་་
ཕིབས་བྱས་པ་དང༌། (ཧོར་གོང་མའི་དུས་ནས་ཀརྨ་པ་བཞུགས་ཡུལ་དུ་ཆེད་
428



དུ་བཞེངས་པའི་ཀར་སྡེའི་དགོན་པ)གཡོན་ཕྱོགས་སུ་སྒྲུབ་ཆོག་གནང་སའི་
གཞལ་ཡས་ཁང་ཆེན་མོ་ཐོག་བརྩེགས་བཞི་པ་ལ་རྒྱ་ཕིབས་ཅན། ཁང་ཆེན་
ཐོག་བརྩེགས་བཞི་པ་དེའི་རྒྱབ་ཏུ་ད་དུང་འཕར་དུ་ཐོག་བརྩེགས་བཞི་དང་རྒྱ་
ཕིབས་བཅས་མཐོང་རྒྱུ་ཡོད་པའི་རིང་བསྲེལ་མཆོད་རྟེན་དུ་གྲགས་པ་ཤིན་ཏུ་
མཐོ་བ་རྣམས་ལ་འཇའ་ཚོན་སྣ་ལྔའི་གུར་ཁྱིམ་དང་གཡས་གཡོན་ནས་འཇའ་
གླང་ཆེན་མཆེ་བ་གྱེན་དུ་ཟེང་པ་འདྲ་བ་དང་། འཇའི་ཀ་བ་ཟུག་པ། ནམ་
མཁར་འཇའ་སྤྲིན་སྣ་ཚོགས་འཁྲིགས་པ་ལ་ སོགས་གོང་གསལ་གྱི་རྫུ་འཕྲུལ་་་
མཛད་པ་ཉིན་དང་གཉིས་སོ་སོར་ལིང་ཙེ་བྱས་ནས་མུ་འབྲེལ་རི་མོར་བཀོད་པ་
བཅས་མཚར་དུ་དངར་ཞིང་གསོན་ཉམས་ལྡན་པའི་ཕྲེད་ཐང་གཞི་དར་ཤོག་
འདྲ་བ་གླང་ཀོའི་སྲབ་མཐུག་ཙམ་པ། དཀྱུས་ལ་ལིའི་རྨིད ( 66) དང་ཕྲེད་ལ་
རིང་ཚད་ལིའི་རྨིད (4968) ཡོད་པ། (འདིའི་རིང་ཚད་བོད་ཀྱི་རྒྱལ་རབས་
དེབ་ཐེར་ལ་ཁྲུ (250) ཞེས་གསལ་ཡང་ཁོ་བོས་དངོས་སུ་མཇལ་བ་ལ་འདི་རང་
ཡིན) ལིང་ཙེ་སོ་སོ་ངོ་རེ་བཞིན་གཡས་ནས་གཡོན་ཕྱོགས་སུ་རིམ་པར་རྒྱ་སོག་
མལླཱ། ཡུ་གུར། བོད(བོད་ཡིག་ཁམས་ཚུགས་འབྲུ་ཚའི་གཟུགས་འདྲ་བ)
བཅས་ཀྱི་ཡིག་རིགས་རྣམས་རིམ་པར་ཤན་སྦྱར་དུ་བྲིས་པའི་མཛད་བྱང་དང་།
གཤམ་དུ་སླར་ཡང་རྒྱ་བོད་ཤན་སྦྱར་གྱི་ཞལ་བྱང་རེ་རེ་བྲིས་པ། རྒྱབ་ཤ་གྲུ་
ལྗང་དང་། རྒྱ་ཤིང་གྲུ་བཞིའི་སྒྲིལ་ཤིང་གིས་ལག་གཡོན་ནས་གཡས་ཕྱོགས་སུ་
སྒྲིལ་དགོས་པའི “ངོ་མཚར་འཇའ་ས”ཞེས་པ་ཡིན་ཐང་དྲིལ་ཁ་ལ་དར་གྱི་ན་
བཟའ་དང་གོས་ཁོམ་རང་འགྲིགས་ལ་ཕྱི་ཤུབས་རྒྱུ་ཤིང་ཙི་མ་ནག་པོའི་མདོང་
གཟུགས་ཞལ་གཅོད་བཅས་པར་མཛོ་དཀྲི་ལྕགས་ཤན་འབྱར་བ་བཅས་དྲུང་དེ་
བཞིན་གཤེགས་པ་ལ་ཕུལ་ཞིང་འདྲ་གཅིག་གོང་མའི་རྟེན་དུ་ཐུགས་ཚགས་་་
གནང་བར་གྲགས་ཤིང་། ད་དུང་མཚུར་ཕུའི་གདན་སའི་འདུ་ཁང་གི་སྒོ་ཐོག་
ཏུ་འགེལ་རྒྱུར《ཆོས་ཀྱི་འཁོར་ལོ་རྒྱ་ཆེན་པོ་སྐོར་བའི་སྡེ»ཞེས་པའི་མཐིང་ཤོག་
429



སྟེང༌ གྲང་ གསེར་ བྱུགས་ པའི་ རྒྱ་ ཡིག་ འབུར་ བརྐོས་ ཀྱི་དཔེན་ བཅས་ བསྩལ།
(ངོ་མཚར་འཇའ་ས་ཡིན་ཐང་འདིར་གྲུ་ལྗང་གི་སྟེང་དུ་ཕྱིས་སྨན་ཙེ་ཡུག་གིས་
རྒྱབ་སྣོན་བྱས་ཏེ་རྒྱལ་དབང་ཀརྨ་པ་ན་རིམ་བཅུ་དྲུག་གི་བར་དུ་མཚུར་ཕུའི་
གཟིམ་ཆུང་ཆོས་དབྱིངས་ཕོ་བྲང་དུ་བཞུགས་པ་ལས་བོད་དུ་ལོ་བཅུའི་ཟང་ཟིང་
སྐབས་རང་ལྗོངས་སྲིད་གཞུང་ནས་རིག་དངོས་རྩ་ཆེའི་གྲས་སུ་མྱུར་སྐྱོབ་མཛད་
དེ་དེང་དུས་ནོར་གླིང་རིག་དངོས་བདག་གཉེར་དོ་དམ་ཁོངས་ཀྱི་མཛོད་ཁང་ཀ་
པའི་ནང་དུ་བཞུགས་ནས་བླ་ན་མེད་པའི་གཅེས་སྤྲད་གནང་མུས) ད་དུང་
ཆོས་རྗེ་རིན་པོ་ཆེར་གཡང་ཊིའི་ཐམ་ག་གྲུ་བཞི་པ་ཞལ་རིས་མཐའ་འཁོར་གྱི་
རིང་ཚད་ལ་ལིའི་རྨིད ( 12. 8) མཐོ་ཚད་ལིའི་རྨིད (8. 3) མཐུག་ཚད་ལིའི་
རྨིད (3. 5) ལྗིད་ཚད་ཁེ ( 2165) ཡོད་པ་ཐམ་ལུང་འབྲུག་གཉིས་འཁྲིལ་སྦྱོར་
གྱི་མགོ་བོ་ལྟག་སྤྲོད་དུ་བྱས་པ་ལ་ཞལ་རིས“དེ་བཞིན་གཤེགས་པ ཐམས་ཅད་ཀྱི་
ངོ་བོ་རིན་པོ་ཆེ་ཆོས་ཀྱི་རྒྱལ་པོའི་ཐམ་ག” ཞེས་པ་རྒྱ་ཡིག་རྙིང་མ་དོན་བསྒྱུར་
བྱས་ཏེ་བརྐོས་པ་བཅས་ཀྱི་ཐམ་གའང་བསྩལ ( འདིའང་ནོར་གླིང་དུ་བཞུགས)
གཞན་ཡང་སྐབས་དེར་དྲུང་རིན་པོ་ཆེར་གོང་མའི་འཇའ་ས་ཤོག་བུ་སྔོ་དམར་
སེར་གསུམ་སྤྲིན་རིས་ཡོད་པ་ལ་འགོ་བརྗོད་དུ་ཚེ་རིང་གནམ་གྱི་ཤེ་མོང་ཞེས་པ་
དང༌། ཡུང་ལོ་ཁྲི་ལོ་11པའི་ཟླ་5ཚེས་ལ་ཞེས་པར་ཐམ་གའི་ཞལ་རིས་རྒྱ་ཡིག་
རྙིང་པ་བྱས་པ་ཁག་མང་དུ་བསྩལ། དེ་ནས་ཡབ་ཡུམ་གྱི་མཆོད་རྟེན་གྱི་རྒྱུ་
རྐྱེན་འབྲས་བུ་རྣམས་ལ་རབ་ཏུ་གནས་པར་མཛད་པས་རེ་རེར་ངོ་མཚར་མང་དུ་
བྱུང༌། ཆོས་རྗེ་རིན་པོ་ཆེ་ཟླ་4ནང་ཕོ་བྲང་ནས་རི་བོ་རྩེ་ལྔར་བྱོན་ཏེ་བཞུགས་
རིང་འཇམ་དབྱངས་ཞལ་གཟིགས་ཏེ་བགྲོ་གླེང་དངོས་སུ་གནང་། རིན་ཆེན་
དམར་པོའི་གཏེར་ཁ་བརྡོལ། སྐབས་རེར་མཆོད་རྟེན་དུ་འཇའ་འོད་ཀློངས་
ནས་སྐུ་གཟུགས་ཀྱི་རྣམ་པ་སྣ་ཚོགས་ངོ་མཚར་དུ་མ་བྱུང་བ་རྣམས་གོང་མས་
ལུང་གི་ཞུ་ཡིག་འཕྲལ་འཕྲལ་དུ་ཕུལ་བ་སྔ་ཕྱི་བཅུ་ཕྲག་ལྷག་པ་འདུག་པའི་ནང་
430



ངོ་མཚར་བརྗོད་ཀྱིས་མི་ལང་བ་འདུག་ཅེས《མཁས་པའི་དགའ་སྟོན》དུ་གསལ་
ཞིང་། དེ་སྐབས་གོང་མས་དེ་བཞིན་གཤིགས་པའི་གསེར་སྐུ་མཐོ་གང་ཙམ་པ་
གཟིགས་པ་དང་། སྟོན་པའི་ཚེམ་མཆེ་བ་རྒྱ་གར་ན་བཞུགས་པ་ངོ་མའང་གོང་
མའི་ཕྱག་ཏུ་སོན་པ་བཅས་ཆོས་རྗེ་རིན་པོ་ཆེའི་ཐུགས་རྗེར་མཁྱེན་ཏེ་སྟོན་པའི་
སྐུ་ཇི་ལྟ་བ་གསེར་གྱིས་བཞེངས། དེའི་རྒྱུ་མཚན་གྱི་ཞུ་བའི་ལུང་དང་བཅས་པ་
ཆོས་རྗེའི་ཕྱག་ཏུ་ཕུལ་བ་བཅས་གོང་མ་བློན་འཁོར་རྒྱལ་འབངས་ཐམས་ཅད་
ནས་ཆོས་རྗེ་རིན་པོ་ཆེར་ཐུགས་ཐག་པ་ནས་མི་ཕྱེད་པའི་དད་གུས་བླ་ན་མེད་
པའི་བློ་ཕུག་རྩེ་གཅིག་ ཏུ་གཏད་དེ་བཀའ་ཇི་གནང་སྒྲུབ་པ་དང་བཀུར་བསྟི་
ཞབས་ཏོག་ཚད་མེད་པ་མཛད། དེ་ནས་བོད་དུ་འབྱོན་དགོས་ཚུལ་གསུངས་
པས། གོང་མ་ཆེན་པོས། ལར་འདིར་བྱོན་པ་སྐུ་དྲིན་ཆེ་སྟེ་ཡུན་རིང་མ་སོང་།
ཞབས་ཏོག་ཀྱང་ཆེར་མ་ཐེངས། སྤྱིར་བླ་མ་རྟག་ཏུ་འགྲོགས་ཀྱང་གསུངས་མ་
བསྒྲུབ་ན་བྱིན་རླབས་མི་འབྱུང༌། བཀའ་བཞིན་བསྒྲུབས་ན་བྱིན་རླབས་ལ་ཉེ་
རིང་མེད་པ་ནི་ངས་གོ་བ་ཡིན། ཧོར་གྱི་དུས་སུ་རྒྱལ་པོས་དབང་བྱེད་པར་
འདུག ཁྱེད་ངེད་ཀྱི་བླ་མ་ཡིན་པས་ཁྱེད་དབང་ཆེ་བ་ཡིན་ན་རེ་ཞིག་བྱོན་ལ་
ནམ་ གདན་འདྲེན་བྱུང་བའི་ཚེ་འབྱོན་པའི་ཞལ་བཞེས་མཛད་དགོས་ཞེས་་་་་
གསོལ་བ་བཏབ། སྤྱིར་གོང་མ་འདིའི་དགོངས་པར་དམག་གི་སྒོ་ནས་ཧོར་
དུས་ལྟར་བོད་ཁྲིམས་ཞབས་སུ་འཇུག ས་ཧོར་ལྟར་མཆོད་ཡོན་སྲིད་གཅིག་
པས་རྒྱ་བོད་སོགས་རྒྱལ་ཁམས་གནོན་པར་དགོངས་ཀྱང་ཆོས་རྗེ་རིན་པོ་ཆེས་
ཆོས་བཞིན་དུ་བསྟན་པས་རྒྱ་དམག་མཛད་མ་བདེ། ཕྱི་ནས་ཆོས་རྗེ་རིན་པོ་
ཆེའི་དྲུང་དུ་གོང་མའི་གསེར་ཡིག་པ་མངགས་པ་ཁག་གཅིག་ཀྱང་འབྲི་གུང་སི་རུ་
རོང་ནས་བཅོམ་འཕྲོགས་བྱས་པའི་དོན་ལ་བོད་དུ་དམག་དཔུང་གཏོང་རྒྱུ་་་
གཏན་འཁེལ་བར། དབང་གྲགས་པ་རྒྱལ་མཚན་ངོ་མས་ཆོས་རྗེའི་དྲུང་དུ་
ཕྱག་དང་ཞུ་བ་དབུ་ནན་ཕུལ་བའི་དོན་བཞིན་གོང་ལ་ཞལ་ཏ་ཡང་ཡང་གནང་
431



བས་ཞི་བ་སོགས་ཐུགས་བྱམས་པ་ཆེན་པོས་ནི་ཁྱབ། ཁེ་གྲགས་དང་དབང་ཆེ་
འདོད་པའི་རྣམ་པར་རྟོགས་པ་ནི་མི་མངའ། ཐམས་ཅད་ལ་ཕན་བདེ་འབའ་
ཞིག་དགོས་པའི་བཀའ་རིན་པོ་ཆེ་ཡང་ཡང་དུ་བསྩལ་བས་གོང་མ་ཆེན་པོས་ཀྱང་
བླ་མའི་གསུང་སྤྱི་བོའི་གཙུག་ཏུ་བཀོད་ནས་རྒྱལ་ཐབས་ཀྱི་བྱ་བ་གང་ཅི་དགེ་
ཞིང་ཡང་དག་པ་འབའ་ཞིག་ གི་འཕྲིན་ལས་བསྐྱངས་པས་རྒྱ་བོད་མི་རིགས་་
མཐའ་ ཡས་ པ་ ཐམས་ ཅད་ ལ་ བདེ་ སྐྱིད་དཔག་ ཏུ་མེད་ པ་ ཐོབ་སྟེ་རྒྱ་བོད་ མི་་
རིགས་དབར་ཀྱང་སྤུན་ཟླ་ལྟ་བུའི་མཐུན་སྒྲིལ་གྱི་འབྲེལ་བ་བཟང་པོ་བྱུང༌། མི་
རིགས་ ཐམས་ ཅད་འདི་ཕྱིའི་ སྡུག་བསྔལ་ལས་བསྐྱབས་པའི་ཆོས་སྲིད་གཉིས་
ཐད་ནས་བཀྲིན་བླ་ན་མེད་པ་མཛད། དེ་ལྟར་རྒྱ་ནག་ཏུ་མི་རིགས་གྲངས་ཀྱིས་
མི་ལོང་བའི་གདུལ་བྱ་རྣམས་མངོན་མཐོ་དང་ངེས་ལེགས་ཀྱི་ས་ལ་བཀོད་དེ་
འབྲེལ་ཚད་དོན་ལྡན་གྱི་འགྲོ་དོན་དཔག་ཏུ་མེད་པ་མཛད་ནས། རབ་བྱུང་
བདུན་པའི་ལྕགས་སྟག (1410) ལོའི་དབྱར་མཇུག་ཏུ་རྒྱའི་ཕོ་བྲང་ནས་བོད་
ཕྱོགས་སུ་ཆིབས་ཞལ་བསྒྱུར་བས་གོང་མ་རྒྱལ་བློན་རྗེ་འབངས་ཐམས་ཅད་ནས་
ཐུགས་འཕྲེང་ཞིང་འབྲལ་མི་ཕོད་པའི་དད་གུས་བརྩེ་གསུམ་གྱི་ངང་ནས་གོང་མ་
ཡབ་སྲས་ཀྱིས་རྒྱུ་མཚོའི་འགྲམ་བར་དུ་བསྐྱེལ་མ་ཞུས་ཏེ་མཆོད་ཡོན་ཞལ་གྱིས།
དེ་ནས་མི་ཆེན་རྣམས་ཀྱིས་ཕེབས་གྲུ་སོགས་སོ་སོའི་གོ་རིམ་ལྟར་གྱི་སྲུང་བསྐྱེལ་
ཞུས། ག་ཆུ་བརྒྱུད་ཕེབས་ལམ་དུ་རྒྱ་ཧོར་ཡུ་གུར་མི་ཉག་སོགས་སྐྱེ་བོ་མཐའ་
ཡས་བ་རྣམས་ལ་ཞལ་མཇལ་ཕྱག་བྱིན་འདོད་ཆོས་སོགས་འགྲོ་དོན་རྒྱ་ཆེན་པོ་
མཛད་ནས་ བར་ ཁམས་ ཀུར་མའི་གདན་སར་ཕེབས། ཆོས་བཀའ་དུ་མས་
གདུལ་བྱ་རྣམས་ཚིམ་པར་མཛད། དེར་རྒྱལ་བའི་བཀའ་འགྱུར་ཡང་རིན་པོ་
ཆེ་ལས་བཞེངས་རིམ་པར་བྱང་གནམ་མཚོ་ཚུན་གྱི་གདུལ་བྱ་མང་པོ་འབྲེལ་ཚད་
དོན་ལྡན་དུ་མཛད་ནས་འདམ་གཞུང་ ཅོག་ཙེ་ལར་ཕེབས་ཚེ། རྒྱ་ནག་གི་
མངའ་ཐང་ལ་བལྟོས་ན་སྐབས་དེར་བོད་རྣམས་ཀུན་སྡོམས་ཀྱང་རྒྱའི་མི་དཔོན་
432



ཆུང་ངུའི་འབྱོར་པ་ཙམ་ལས་མེད་མོད། འོན་ཀྱང་སངས་རྒྱས་བསྟན་པའི་ཆེ་
བའི་ཕྱིར། ས་སྐྱ། དགེ་ལྡན། འབྲི་གུང་། སྟག་ལུང་སོགས་བོད་ཡུལ་
ན་སོ་སོའི་ལུགས་གཉིས་ཀྱི་བདག་པོ་ཆེན་པོ་རྣམས་ནས་བསུ་བ་ཇ་འདྲེན་འབུལ་
ནོད་སོགས་རྒྱ་ཆེར་བསྟར། རྗེ་ཙོང་ཁ་པ་ཆེན་པོ་ནས་ཇོ་བོའི་ཐུགས་དམ་གྱི་
རྟེན་ལི་དམར་གྱི་བྱམས་པ་མེ་བརྡུགས་སུ་གྲགས་པའི་སྐུ་ཁྲུ་གང་གིས་གཙོས་པས་
རྟེན་གསུམ་མཎྜལ་འབུལ་བའི་རྣམ་གྲངས་དང་། སངས་རྒྱས་ཉིད་དུ་མངོན་
པར་བསྟོད་བསྔགས་ཀྱི་སྒོ་ནས། ཞབས་ལ་ཕྱག་བགྱི་བར་སྤྲོ་ཡང་ལོ་གསུམ་
མཚམས་ཀྱི་དམ་བཅའ་ཞིག་བྱས་པས་སྒྲུབ་པར་མ་ནུས་གསུངས་པ་ལ་སོགས་
པའི་ཞུ་ཡིག་དང་། ཀུན་མཁྱེན་རོང་སྟོན་ལ་སོགས་པའི་སྐབས་དེའི་མཁས་
གྲུབ་དུ་ མ་ ནས་ སངས་ རྒྱས་ དངོས་ ཀྱི་ བསྔགས་ པ་ བརྗོད་ པའི་ ཞུ་ཡིག་ ཕུལ།
སྐབས་དེར་འདམ་དུ་ས་གཡོས་ཆེར་བྱུང་བར་ཆིབས་ལས་གཞོལ་ཏེ་ས་གནོན་
མཛད་ནས་བཞུགས་པས་ཞི། དེ་ནས་གདན་ས་མཚུར་ཕུར་ ཞབས་ སོར་་་་
བཀོད། ལྷ་ལྡན་དུ་ཕེབས་ནས་ཇོ་བོ་རིན་པོ་ཆེ་ལ་མུ་ཏིག་གི་སྣམ་སྦྱར་སོགས་
མཆོད་སྤྲིན་དང་། དབུས་གཙང་གི་སྡེ་དགོན་ཡོངས་རྫོགས་ལ་མཆོད་རྫས་
མང་འགྱེད་རྣམ་གཞག་ སོགས་ མཆོད་སྦྱིན་རྒྱ་ཆེར་སྤེལ། བདག་པོ་དབང་
གྲགས་པ་རྒྱལ་མཚན་གྱིས་སྣེའུ་གདོང་ཕོ་བྲང་དུ་སྤྱན་དྲངས་ཏེ་བཀུར་བསྟི་ཚད་
མེད་པ་ཞུས། དབུས་ཕྱོགས་ཀྱི་ལྷ་མིའི་སྡེ་ཀུན་ཚིམ་པར་མཛད། མདོ་སྨད་
པ་ཡོངས་ཀྱི་གདན་འདྲེན་དང༌། ཁྱད་པར་ཉིད་ཀྱི་ཞལ་སློབ་མཁས་པ་མི་ལྔའི་
རབ་སྒང་མཁས་པ་འཇམ་དབྱངས་གྲགས་པ་སྤྱན་འདྲེན་དུ་འབྱོར། སྐབས་
དེར་ཁོང་གིས་དབུས་གཙང་གི་མཁས་པ་རྣམས་ལ་བརྒལ་བརྟག་འཕངས་པས་
སུས་ཀྱང་ལེན་འདེབས་མ་ནུས། དེ་ནས་ཀོང་པོ་ཙ་རི་སོགས་ལ་འགྲོ་དོན་དུ་
བྱོན་ཏེ་སླར་དབུས་སུ་ཕེབས། ལྷོ་ཁ་དོལ་ཚལ་མིན་དུ་མཁན་ཆེན་སྙག་ཕུ་པ་
དང་ལྷན་དུ་འཛོམས། སྔར་ཚལ་པས་རྗེ་རང་བྱུང་ཞབས་ལ་ཕུལ་བའི་དོལ་གྱི་
433



ཆོས་གཞིས་རྣམས་མཁན་ཆེན་ལ་ཕུལ་དེས་ཚལ་མིན་གྱི་གཙུག་ལག་ཁང་ཁྱད་
འཕགས་ བཞེངས། མཚུར་ཕུར་ཞིག་གསོས་དང་གསེར་གྱི་བཀའ་འགྱུར་་་་
བཞེངས། དེ་ནས་དབུས་གཙང་གི་བདག་པོ་སྣེའུ་གདོང་ ཧྲན་ཧ་དབང་་་་་
གྲགས་པ་རྒྱལ་མཚན་ནས་ལྷ་ས་པོ་ཏ་ལ་བཞུགས་ གནས་སུ་ཕུལ་ནས་རྩེ་ལ་་
བཞུགས། ཏཱ་མིང་གོང་མ་ཆེན་པོ་ཡུང་ལོ་ནས་བླ་ན་མེད་པའི་འབུལ་ཆེན་
ཐེངས་གསུམ་འབྱོར། སྔོན་ཕོ་བྲང་དུ་བྱོན་སྐབས་གསོལ་དཀར་དུ་མེ་ཏོག་
གན་དཀར་ཞེས་པ་ཕྱི་ནང་སྒྲིབ་བྲལ་དར་ལས་སྲབ་པའི་རིགས་ཕུལ་ཡང་གསོལ་
དཔོན་གྱིས་ཕྱིས་ཤུགས་ཆེས་པས་འཐོར། སྐབས་འདིར་དེ་ལས་ཅུང་མཐུག་
པའི་ཁྱད་དཀར་དུ་མ་ཕུལ་བ་འགའ་རེ་རྗེ་སི་ཏུ་ཆོས་འབྱུང་སྐུ་ན་གཞོན་དུས་
ཀྱང་མཇལ་རྒྱུ་འདུག་གསུངས་པ་དང༌། གསོལ་ཇ་ཡང་རྒྱ་མཚོའི་ཕ་རོལ་་
པདྨའི་གེ་སར་གྱི་གསོལ་ཇ་དང་། སླར་ཡང་གན་དྲིལ་གསེར་དམར་པོའི་རྫ་མ་
དང་། གསེར་སེར་པོ་ལས་མགོ་རྡོར་བླུགས་པ། ཕ་ལམ་གྱི་རྭ་རྩེ་དང་། རྭ་
ལོགས་སུ་ཕྲ་བཏབ་པ། ཛྷཀིམ་ལས་བྱས་པའི་དྲིལ་བུ་སོགས་གསེར་དངུལ་གྱི་
སྐུའི་ཉེར་སྤྱད་ཁྱད་ནོར་བོང་ཆེ་ཆུང་ཁྲི་ཁ་གདལ་ལ་དངོས་པོ་སྣེ་རེ་རེ་བཞིན་མི་
རེའི་ཕྲག་པ་དང་། ལག་ཏུ་བསྒྲེངས་ཏེ་མི་ཁྲི་ཕྲག་གིས་ལྷ་སའི་གླིང་སྐོར་ལམ་
ལ་དལ་གྱིས་བསྐོར་ནས་པོ་ཏ་ལར་མཚར་དུ་དངར་བའི་སྦྲང་བསྒྲིགས་ཏེ་ཆོས་ཀྱི་
རྗེ་རིན་པོ་ཆེའི་སྤྱན་སྔར་རིམ་གྱིས་བསྟར་ནས་ཕུལ་བ་བཅས་མཆོད་ཡོན་གྱི་དད་
དམ་འབྲེལ་བ་རྒྱུན་མཐུད་དུ་མཛད། གན་དྲིལ་འདིའི་གྲས་གོང་མ་འདིས་
སྐབས་འདིར་ཆེད་དུ་མཛད་པ་ལས་གོང་མ་རྒྱལ་རབས་གཞན་སུ་ལའང་མ་བྱུང་
བར་གྲགས་སོ། །ད་དུང་སི་ཏུ་བསྟན་པའི་ཉིན་བྱེད་ཀྱི་《དབུས་གཙང་གནས་
ཡིག» ཏུ་རྗེ་འདིར་གོང་མས་ཕུལ་བའི་ཙནྡན་སྦྲུལ་རྙིང་གི་གནས་བརྟན་གྱི་སྐུ་
བརྙན་བྲག་རི་ལྗོན་ཤིང་དང་བཅས་པའི་ཡུལ་བཀོད་ཅན་གཞི་ཤིང་གི་སྟེང་དུ་ཕྲ་
རྩིས་གཡོག་པར་གསེར་ཤོག་གིས་རྫིགས་ཐུམ་བྱས་ཏེ་སླར་ཡང་རྩིས་མནན་དེའི་
434



སྟེང་ཚོན་རྩེ་དང༌། ཁ་ཆེ་ཤ་སྐམ། གྲང་གསེར་གསོལ་ནས་གསེར་རིས་ཀྱི་
དོད་ལ་ཁབ་རིས་བྱས་ ཤུལ་གྲང་གསེར་གྱིས་བཀངས་པ་སོགས་བཟོ་ཁྱད་ཀྱང་
ཤིན་ཏུ་ངོ་མཚར་བ་འདུག རྒྱ་ཡུལ་དུ་ཅིང་ཤིང་ཟེར་ཞིང་། རྒྱ་བན་རྣམས་
ཀྱིས། མདོ་ལས་བཤད་པའི་ཙནྡན་སྦྲུལ་གྱི་སྙིང་པོ་ཡང་འདི་ཡིན་པར་བཞེད་
ཅེས་གསལ་བ་དེ་ཡང་སྐབས་འདི་ཙམ་དུ་ཕུལ་བར་སྣང་། ཕྱིས་ཀོང་པོ་རྩེ་ལ་
སྒང་དུ་བཞུགས་པ་ལས་ ཀར་སྲིད་ཉམས་ཉེས་སྐབས་གཞུང་བཞེས་མཛད་དེ་
འབྲས་སྤུངས་དགའ་ལྡན་ཕོ་བྲང་གི་རྟེན་དུ་ཡོད་པ་ལས་དེང་དུས་ཚོགས་ཆེན་
སྟེང་དངུལ་གདུང་ལྷ་ཁང་གི་སྦུག་ཏུ་བཞུག་འདུག མདོར་ན་བདག་ ཉིད་
ཆེན་པོ་འདི་ནི་གཞན་ལས་ཁྱད་དུ་འཕགས་པའི་རྨད་བྱུང་གི་མཛད་པ་ངོ་མཚར་
བ་འབའ་ཞིག་སངས་རྒྱས་འཇིག་རྟེན་དུ་དངོས་སུ་བྱོན་པ་དང་མི་གཉིས་པའི་རྒྱ་
བོད་ཧོར་གསུམ་གྱི་གདུལ་བྱ་རིས་སུ་མ་ཆས་པ་མཐའ་དག་ལ་འདི་ཕྱིའི་བདེ་
ལེགས་ཀྱི་སྐལ་བ་བཟང་པོ་ཟད་མི་ཤེས་པར་སྦྱིན་པར་མཛད་པའི་བཀའ་དྲིན་ལྷ་
ཡི་ལམ་དུ་མི་གཤོང་བ་བསྐྱངས། སྐབས་ཤིག་སྒར་པ་ཞིག་ནས་མི་སྲུན་པའི་
སྤྱོད་པ་བྱུང་བ་ལ། རྨ་སེ་རྟོགས་ལྡན་གྱིས་འདི་ལ་བཀའ་བཀྱོན་རེ་ཙམ་ཞུ་
ཞུས་པས། ཁོ་བོ་ལ་ཞེ་སྡང་སྐྱེ་མ་མྱོང་བས་ཁྲོ་མི་ཤེས་པར་འདུག འོན་ཀྱང་
ཁྱེད་ཀྱི་བསམ་པ་གང་བ་ཞིག་མྱུར་དུ་བྱ་ཞེས་གསུངས་པ་འདིས་སྐུ་ཚེའི་ཕན་པ་
བཏང་བར་ངག་སྒྲོས་ལས་འཆད་སྲོལ་ལ་གང་ལྟར་མཐོང་ཐོས་དྲན་རེག་གི་འགྲོ་
བ་ཐམས་ཅད་ལ་ཐར་པའི་ས་བོན་བཞག མདོ་ཁམས་ཀྱི་གདན་འདྲེན་པ་
རྣམས་ལའང་མྱུར་དུ་འཕྲད་པར་བྱའོ་གསུངས། དགུང་ལོ་སོ་གཉིས་པ་རབ་
བྱུང་བདུན་པའི་ཤིང་ལུག རྒྱལ་བ་སྐུ་ཕྲེང་དང་པོ་དགེ་འདུན་གྲུབ་པས་རྗེ་
བདག་ཉིད་ཆེན་པོ་ཐོག་མར་མཇལ་བའི་ལོ་ཟླ་8པར་སྐུ་འབུམ་བཞེས་པའི་ཚུལ་
བསྟན་པ་ན། བརྟན་བཞུགས་ཕུལ་ཀྱང་། མདོ་ཁམས་ཀརྨའི་ཉེ་ལོགས་སུ་
འདུན་པ་བཏང་ཟིན་གསོལ་བ་ཐོབ་ཐུགས་རྗེས་འཛིན་པ་ཡིན་གསུངས་པ་དང་།
435



གསོལ་དཔོན་ལ་དཔེ་མཆོད་རྟེན་གསུམ་རྣམས་མ་འཐོར་བར་གྱིས་བདག་པོ་
ཞིག་འོང་བ་ཡིན་གསུངས་ནས་ཟླ་8ཚེས་15ཉིན་རྗེ་སྤྱན་རས་གཟིགས་ཆོས་སྐྱོང་
བའི་རྒྱལ་པོའི་ཚུལ་བཟུང་བའི་ཕོ་བྲང་ཆེན་པོ་པོ་ཏ་ལའི་རྩེ་མོའི་གཟིམ་ཁང་དུ་
དགོངས་པ་ཡོངས་སུ་ མྱ་ངན་ལས་འདའ་བའི་ཚུལ་བསྟན་ཏོ། ། མཁན་ཆེན་
བསོད་ནམས་བཟང་པོ་ལ་སོགས་ཀྱིས་མཆོད་པའི་བྱ་བ་མཛད། སྐུ་གདུང་
རིན་པོ་ཆེ་བཞུས་པས་ཐུགས་རྗེ་ཆེན་པོ་དང་། བདེ་མཆོག་དགྱེས་རྡོར་ཡབ་
ཡུམ་ལ་སོགས་པའི་སྐུ་དང་རིང་བསྲེལ་དཔག་མེད་བྱོན། ལྷ་ས་དང་མཚུར་
ཕུར་ཟླ་བ་མང་པོའི་རིང་འཇའ་འོད་དང་མེ་ཏོག་གི་ཆར་རྒྱུན་མ་ཆད་པ་བྱུང༌།
དངུལ་གདུང་དང་སྣང་བརྙན་རིན་པོ་ཆེ། ཉིད་ཀྱིས་བཞེངས་པའི་གསེར་གྱི་
བཀའ་འགྱུར་རྣམས་མཚུར་ཕུའི་ལྷ་ཁང་བཀྲ་ཤིས་གསར་མར་བཞུགས་སོ། །རྗེ་
འདིའི་ཞལ་སློབ་ནི་སྤྱིར་རྒྱ་བོད་ཧོར་མི་ཉག་སོགས་གང་སར་བསམ་གྱིས་མི་ཁྱབ་
པ་བྱུང་ཡང་སྙིང་པོ་དོན་བརྒྱུད་འཛིན་པ་བཀའ་བཞི་པ་རིན་ཆེན་བཟང་པོ།
གོ་ཤི་སངས་རྒྱས་རིན་ཆེན། གོ་ཤྲི་བློ་གྲོས་རྒྱལ་མཚན (མགོན་བློན་ཡང་་་
ཟེར) གོ་ཤྲི་རིན་ཆེན་དཔལ། གོ་ཤི་དོན་གྲུབ་འོད་ཟེར ( ཀརྨ་པཀྵིའི་མཆོད་
ཡ་གཙུག་གཏོར་སྐྱབས་ཀྱི་བརྒྱུད་པ་བསོད་ནམས་རྒྱ་མཚོའི་སྲས་ཆེ་བ་ཐུགས་
རབ་ཤིན་ཏུ་ཆེ་བས་འཇམ་དབྱངས་ཆེན་པོར་མཚན་གསོལ། ཀོན་ཏིང་ཏ་གོ་
ཤྲིའི་ལས་ཀ་དང་གསེར་གྱི་ཐམ་ག་ཀ་བོ་མིང་དང་བཅས་པ་གནང་། ཀུན་
མཁྱེན་རོང་པོས་ཀྱང་ཆོས་གསན། མཚུར་ཕུའི་གདན་ས་ལོ་ཞེ་གསུམ་མཛད)
གོ་ཤི་ཆོས་ཀྱི་རྒྱལ་མཚན། གོ་ཐི་ཤཱཀྱ་བཟང་པོ། སྤྲུལ་སྐུ་ཆོས་དཔལ་ཡེ་ཤེས།
ངོམ་པ་བྱ་བྲལ། སྒམ་པོ་པ་ཆོས་རྒྱུན། རྨ་སེ་རྟོགས་ལྡན (འདི་མི་ཉག་
འབྱོར་ལྡན་ཞིག་གི་བུ་ཡིན་ཏེ་རྗེས་ཐུགས་རྗེས་འཛིན་པ་ལས་སྙན་བརྒྱུད་ཀྱི་
ཐུགས་དམ་ལ་རྩལ་རྫོགས་པའི་འགྲོ་མགོན་ཆེན་པོར་གྱུར། རབ་བྱུང་བདུན་
པའི་ཆུ་ཡོས (1423) ལོ་ཟུར་མང་དུ་དགོན་པ་ཕྱག་བཏབ་གྲྭ་སྒྲུབ་ཁག་གཉིས་
436



སུ་བསྐྱངས། ཟུར་མང་སྙན་བརྒྱུད་ཅེས་ཀརྨ་བཀའ་རྒྱུད་ལས་གྱེས་པའི་མ་
ལག་གཅིག་ཏུ་གྱུར། ཁོང་ཐུགས་རྗེ་བྱིན་རླབས་ཤིན་ཏུ་ཆེ་བས་འགྲོ་དོན་རྒྱ་ཆེ་
བྱུང༌། སློབ་མ་ཡང་ རྟོགས་ལྡན་ཡ་བརྒྱད། འཇའ་ མོ་མི་གསུམ་སོགས་་་་
ཐུགས་དམ་བཟང་ཞིང་འགྲོ་དོན་ནུས་པའི་རྟོགས་ལྡན་དུ་མ་བྱུང་སྟེ་རྗེའི་སྙན་
བརྒྱུད་ཀྱི་བསྟན་པ་རྒྱ་ཆེར་སྤེལ་བར་མཛད་དོ) མི་ཉག་འཇམ་གྲགས། མི་
ཉག་རྟོགས་ལྡན། ཀོང་ནག་རལ་གྲི ལ་ཕྱི་བ་ནམ་མཁའ་རྒྱལ་མཚན་ལ་
སོགས་པ་སྐྱེས་བུ་དམ་པ་གྲངས་ཀྱིས་མི་ལང་བ་དང་། ཏཱ་མིང་གོང་མ་ཆེན་པོ་
དང༌། བཙུན་མོ་དམ་པ་རྣམ་གཉིས་ཀྱང་ཉམས་རྟོགས་ཡོངས་སུ་རྫོགས་པའི་
སློབ་མའི་ཐུ་བོ་དང་། གཞན་ཡང་སྤྱན་སྔ་བསོད་གྲགས། སྤྱན་སྔ་བསོད་
ནམས་རྒྱལ་མཚན། འབྲི་གུང་དོན་རྒྱལ། བླ་མ་པཎྜི་ཏ། ཆོས་རྗེ་ཤཱཀ་
མང་། ཇོ་དན་དབུ་ཡོན། ཞ་ལུ་སློབ་དཔོན་ཙན་དྲ་པ་སོགས་ཆོས་ཀྱི་འབྲེལ་
བའི་སྐྱེས་ཆེན་རྣམས་ཏེ་མཐའ་ཡས་སོ། །
་ དེ་ལྟར་བདེ་བར་གཤེགས་པ་ཀརྨ་པའི། །ངོ་མཚར་མཛད་པ་མཐའ་ཡས་
རྒྱ་མཚོའི་ཆབ། །ཟེགས་མ་ཙམ་གྱིས་ཡོན་ཏན་འབུམ་འཇགས་ན། །ཆུ་གཏེར་
ཚད་ལ་གཞལ་བར་ག་ལ་ནུས། །འོན་ཏེ་དམ་པ་དགྱེས་པའི་མཆོད་སྤྲིན་དང་། །
སྐལ་མཉམ་སོ་སྐྱེའི་མ་རིག་ལིང་ཏོག་མིག ། རབ་རིབ་སེལ་ནས་ཡང་དག་རྣམ་
འདྲེན་ཞལ། ། མཐོང་ཕྱིར་མཛད་པའི་ཆ་ཤས་དཔེ་རུ་བསྟན། ། ཅེས་བར་་་་་
སྐབས་ འདིར་ འོག་ ནས་ བསྡུ་ བའི་ དོན་ ཅུང་ ཟད་ སྟོན་ པའི་ སྐབས་ དབྱེ་ སྟེ།
སྲིད་ཞིའི་རྣམ་འདྲེན་རྒྱལ་བའི་དབང་པོ་ཀརྨ་པ་ཆེན་པོ་འདི་ཉིད་བསམ་བཞིན་
གདུལ་བྱའི་དོན་དུ་མཆོག་གི་སྤྲུལ་པའི་སྐུ་རིམ་པར་བྱོན་པ་རྣམས་ལས་སྐུ་ཕྲེང་
རེ་རེའི་གསང་བ་གསུམ་གྱི་འཕྲིན་ལས་རྣམ་བཞིའི་སྒོ་ནས་མཛད་པ་རྣམ་ཐར་
བསམ་གྱིས་མི་ཁྱབ་པ་རྒྱ་མཚོ་ཆེན་པོ་ལྟར་མཐའ་ཡས་ཤིང་གཏིང་དཔོག་པར་མི་
ནུས་པ་དེ་ལྟ་ན། གང་གི་སྐྱེས་རབས་ཀྱི་ཕྲེང་བ་བཅུ་ཕྲག་གཅིག་དང་གསེར་
437



རིའི་གྲངས་ཀྱི་མཛད་འཕྲིན་མཐའ་དག་རེ་རེ་བཞིན་རྒྱས་པར་བསྐྱར་དུ་སྤྲོས་
ནས་སྨོས་རྒྱུ་ནི་སྐབས་འདིར་ཡི་གེས་འཇིགས་ཤིང་ངལ་བའི་རྒྱུ་ལས་ལྷག་པོའི་
དོན་ཆེར་མ་མཆིས་པས། དེས་ན་གོང་དུ་སྨོས་པའི་སྐུ་ཕྲེང་ལྔ་པ་ཡན་གྱི་་
མཛད་འཕྲིན་ལས་རིགས་འགྲེ་ཞིང་འོག་མ་རྣམས་ཤུགས་ཀྱིས་བདེ་བླགས་སུ་
རྟོག་པར་འགྱུར་གྱི། གལ་ཏེ་དེབ་ཐེར་ཁག་རྣམས་སུའང་ཀརྨ་པའི་མཛད་
རྣམ་རགས་པ་རེ་མ་བཀོད་པ་མེད་ཅིང་། དཔེར་ན། ཚལ་པ་ཀུན་དགའ་རྡོ་
རྗེས་བརྩམས་པའི《དེབ་ཐེར་དམར་པོར»སྐུ་ཕྲེང་བཞི་པ་རོལ་པའི་རྡོ་རྗེའི་
བར་དང་། འགོས་ལོ་ཙཱ་བ་གཞོན་ནུ་དཔལ་གྱི«ཐེབ་ཐེར་སྔོན་པོར»སྐུ་ཕྲེང་
དྲུག་པ་མཐོང་བ་དོན་ལྡན་གྱི་བར། མཁས་གྲུབ་དཔའ་བོ་གཙུག་ལག་ཕྲེང་
བའི《ལྷོ་བྲག་ཆོས་འབྱུང་ངམ། མཁས་པའི་དགའ་སྟོན》དུ་སྐུ་ཕྲེང་བརྒྱད་པ་
མི་བསྐྱོད་རྡོ་རྗེའི་བར། འབེ་ལོ་ཀརྨ་ཚེ་དབང་ཀུན་ཁྱབ་ཀྱི«བཀའ་རྒྱུད་ཆོས་
འབྱུང་ཟླ་བ་ཆུ་ཤེལ་གྱི་ཕྲེང་བར» སྐུ་ཕྲེང་བཅུ་བཞི་ཐེག་མཆོག་རྡོ་རྗེའི་བར།
སྨན་སྡོང་མཚམས་པ་ཀརྨ་ངེས་དོན་བསྟན་རྒྱས་ཀྱིས་བརྩམས་པའི《རྣམ་ཐར་
དཔག་བསམ་འཁྲི་ཤིང་》ལ་སྐུ་ཕྲེང་བཅུ་བཞི་པའི་བར་དང་། འབྲས་ལྗོངས་
རུམ་བཏེགས་གདན་ས་བཤད་སྒྲུབ་ཆོས་འཁོར་གླིང་ནས་གཅེས་བཏུས་ཕྱོགས་
བསྒྲིགས་མཛད་པའི《མཛད་རྣམ་ཨུ་དུམ་བཱ་རའི་ཆུན་པོར»སྐུ་ཕྲེང་བཅུ་དྲུག་
པ་རིག་པའི་རྡོ་རྗེའི་བར་བཅས་ཀྱི་མཛད་པ་རགས་རིམ་ཙམ་རེ་གསལ་བ་དང་།
ད་དུང་གཟིགས་པར་སྤྲོ་ན་རྒྱས་པ་སྐུ་ཕྲེང་རེ་རེའི་མཛད་རྣམ་གསུང་འབུམ་པོད་
སུམ་ཅུ་མན་རྒྱས་བསྡུས་ཅི་རིགས་སུ་ཡོད་པ་རྣམས་ལ་གཟིགས་ན་ཁྱབ་བདག་
རྒྱལ་བའི་དབང་པོ་ཀརྨ་པའི་ཐུན་མོངས་མ་ཡིན་པའི་སྐུ་ཆེ་བའི་ཡོན་ཏན་དང་།
སྐུ་ཚེ་མཛད་འཕྲིན་རྣམས་ཇི་བཞིན་ཐུགས་སུ་ཆུད་པ་ཡོང་རྒྱུ། ད་དེ་འདི་མན་
སྐུ་ཕྲེང་དྲུག་པ་མཐོང་བ་དོན་ལྡན་ནས། སྐུ་ཕྲེང་བཅུ་བདུན་པའི་བར་འདའ་
ཁའི་ཞལ་ཆེམས་ཕྱག་བྲིས་བཀའ་རྒྱ་མ་དང་གསུང་བསྒྲོས་བཅས་ལས་གོང་མས་
438



འོག་མ་ལུང་གིས་བསྟན་ཏེ་བསྟན་འགྲོའི་དོན་དུ་བསམ་བཞིན་སྲིད་པ་བཟུང་
བའི་ཚུལ་གྱིས་ཡང་སྲིད་མཆོག་གི་སྤྲུལ་པའི་སྐུ་རིམ་པར་བྱོན་པ་རྣམས་ཀྱི་སྐུ་
བལྟམས་ པའི་ ཡུལ་ དང་། ཡབ་ དང༌། ཡུམ་ དང༌། རིགས་ དང་།
འཁྲུངས་འདས་ཀྱི་ལོ་དུས་དང༌། མཚན་གྱི་ཕྲེང་བ་རྣམས་ཀྱི་རིམ་པ་མདོ་ཙམ་
འགོད་པར་བྱ་སྟེ། །
དེའང་སྐུ་ཕྲེང་དྲུག་པ་མཐོང་བ་དོན་ལྡན་ནི། སྐུ་གོང་མ་ཏི་ཤི་དེ་བཞིན་
གཤེགས་པ་ཞིང་དུ་གཤེགས་ཁར་སྐུ་བཅར་གོ་ཤྲི་རྣམས་ནས་བརྟན་བཞུགས་
འབུལ་སྐབས་མདོ་ ཁམས་ ཀརྨའི་ཉེ་ལོགས་སུ་འདུན་པ་བཏང་ཟིན། དེར་
གསོལ་བ་ཐོབ་དང་ཐུགས་རྗེས་འཛིན་པ་ཡིན་གསུངས་པ་ལྟར་མདོ་ཁམས་ཀརྨ་
དང་ཉེ་བའི་ངོམ་ཞེས་པར་ཡབ་སྔགས་པ། ཡུམ་རྣལ་འབྱོར་མའི་རིགས་་་
གཉིས་ཀྱི་སྲས་སུ ( 1416) རབ་བྱུང་བདུན་པའི་མེ་སྤྲེལ་ ཟླ་2ཚེས་8ལ་ སྐུ་་་་
འཁྲུངས། ངོམ་པ་བྱ་བྲལ་པ་དང་མཁན་ཆེན་གོ་ཤི་མགོན་བློན་བློ་གྲོས་རྒྱལ་
མཚན་གཉིས་ལ་འཁྲུངས་ནས་ཟླ་གཅིག་དང་ཉིན་གཉིས་ལས་མ་སོང་བ་ནས་ངོ༌
མཁྱེན་དགྱེས་འཚོར་ཆེན་པོས་གསུང་བྱོན། གནས་ལུགས་ཚིགས་སུ་བཅད་པ་
ཡང་གསུངས་པས་འཁྲུལ་པ་ཡོངས་སུ་བྲལ་ཏེ་ངོས་འཛིན། ཞྭ་དམར་ཆོས་
དཔལ་ཡེ་ཤེས་དང༌། འཇམ་དབྱངས་གྲགས་པ། མཁན་ཆེན་སྙག་ཕུ་བ་
བཅས་ཡོངས་འཛིན་དུ་བཞེས། མཐར་རྩེ་ལྷ་སྒང་ནས་དབེན་གནས་གསའ་
ཕུར་ཕེབས་ཏེ་རྟེན་སྒམ་རྣམས་ཕྱག་དམ་མཛད། ཤམ་བྷ་ལ་དང་མ་ཁ་གཉིས་
རྩོད་པ་ཡོད་པས་ཁོ་བོ་རིགས་ལྡན་གྱི་གྲོགས་སུ་འགྲོ་དགོས་ཡོད་གསུངས་ནས་སྐུ་
ཆོས་དང་། དབུ་ཞྭ་ཞྭ་ནག བསྲེ་འཕོའི་ཞལ་གདམས( ཞལ་གདམས་འདི་
སྔར་ནཱ་རོ་མི་ཏྲིས་ཀྱང་མ་གསུངས་པའི་ཁྱད་འཕགས་ཀྱི་གདམས་པ་ཞིག་ཡིན་
པར་གསུངས) ལ་སོགས་པའི་ཕྱག་དཔེ་རྣམས་གོ་ཤི་ལ་གནང་སྟེ་ལུང་བསྟན་
ཞལ་ཆེམས་བཀའ་རྒྱ་ཡང་མཛད། དེ་ནས་དགུང་གྲངས་སུམ་ཅུ་རྩ་བརྒྱད་པ
439



(1453) རབ་བྱུང་བརྒྱད་པའི་ཆུ་བྱ་ཟླ་1ཚེས་8ལ་དགོངས་པ་ཆོས་དབྱིངས་སུ་
ཐིམས་སོ། །
སྐུ་ཕྲེང་བདུན་པ་ཆོས་གྲགས་རྒྱ་མཚོ་བྱོན་པ་ནི། སྐུ་གོང་མ་འདའ་ཁར་
དབུ་ཞྭ་དང་བསྲེ་འཕོའི་ཞལ་གདམས་ཀྱི་ཕྱག་དཔེ་སོགས་རྒྱལ་ཚབ་གོ་ཤི་དཔལ་
འབྱོར་དོན་གྲུབ་ལ་ཞལ་ཆེམས་ལུང་བསྟན་བཀའ་བརྒྱ་བཅུ་གསུམ་དང་བཅས་
པ་གནང་བའི་དགོངས་དོན་དང་། མཚུར་ཕུ་ འཇམ་དབྱངས་ཆེན་པོ་དོན་
གྲུབ་འོད་ཟེར་དང༌། ཀུན་མཁྱེན་བན་སྒར་འཇམ་དཔལ་བཟང་པོ་སོགས་ཀྱི་
གཟིགས་སྣང་ཡོངས་སུ་མཐུན་པར་གསའ་འཕུའི་བྱང་རྔོད་སྤྱི་མདའ་ཞེས་པར་
ཨོ་རྒྱན་རི་ཁྲོད་བྱ་བར་ཡབ་སྔགས་སྤྱོད་ཀྱི་གྲུབ་ཐོབ་ཆེན་པོ་གྲགས་པ་དཔལ་
གྲུབ་དང༌། ཡུམ་རང་བཞིན་གྱི་རྣལ་འབྱོར་མ་ཇོ་དར་བཟའ་ལྷ་མོ་སྐྱིད་གཉིས་
ཀྱི་སྲས་སུ ( 1454) རབ་བྱུང་བརྒྱད་པའི་ཤིང་ཁྱི་ཟླ་1ཚེས་15ལ་སྐུ་འཁྲུངས།
གདུང་རུས་ལྡོང་གི་ནང་ཚན་དཔའ་ཡ། གདན་འཛིན་གུའི་གུང་པ་རྒྱལ་ཚབ་
གོ་ཤྲི་དཔལ་འབྱོར་དོན་འགྲུབ་མཆོག་ནས་ཡང་དག་པའི་སྒོ་ནས་ངོས་འཛིན་
མཛད། “རང་བྱུང༌ ཀུན་ མཁྱེན་ཆོས་ཀྱི་རྒྱལ་པོ” ཞེས་ པའི་ མཚན་གསོལ།
ཀུན་མཁྱེན་བན་སྒར་དང་། གོ་ཤྲི་རྣམ་གཉིས་ལས་དགེ་ཚུལ་གྱི་སྡོམ་པ་བཞེས།
སྐུ་བསོད་མཛད་འཕྲིན་བསམ་གྱིས་མི་ཁྱབ་པ་བྱུང་སྟེ། སྔ་གོང་ནས་དྲུང་སི་ཏུ་
པ་ལ་ངོམ་གྱི་གནས་དང་ཡབ་ཡུམ་དང་བཅས་པ་ལུང་བསྟན་ཆབ་ཤོག་བསྩལ་
ཟིན་པ་དང་། གསོལ་ ཅོག་སྟེང་དུ་ ཞལ་ཆེམ་ ཕྱག་བྲིས་མི་གསལ་ཙམ་ ཞིག་
འཇོག་གནང་མཛད་དེ། དགུང་གྲངས་ལྔ་བཅུ་རྩ་གསུམ་པ ( 1505)རབ་
བྱུང་བརྒྱད་པའི་མེ་སྟག་ཟླ་1ཚེས་15ཐོ་རེངས་ལོངས་སྤྱོད་རྫོགས་པའི་སྐུ་ཡང་
ཆོས་ཀྱི་དབྱིངས་ཉིད་དུ་བསྡུས་ཏེ་འོད་གསལ་ཆེན་པོའི་དབྱིངས་སངས་རྒྱས་
ཐམས་ཅད་དང་རྣམ་དབྱེར་མེད་པའི་ངོ་བོ་ཉིད་དུ་ཡང་དག་པར་བཞུགས་་
440



སྐུ་ཕྲེང་བརྒྱད་པ་མི་བསྐྱོད་རྡོ་རྗེ་ནི། རྗེ་བདུན་པ་ནས་དྲུང་སི་ཏུ་རིན་
པོ་ཆེར་སྐུ་འདའ་ཁའི་སྔ་གོང་ནས་ངོམ་གྱི་གནས་དང་། ཡབ་ཡུམ་སོགས་ཡང་
སྲིད་སྤྲུལ་པའི་སྐུ་འབྱོན་རྒྱུའི་ཞལ་ཆེམས་ཕྱག་བྲིས་ བཀའ་རྒྱ་མ་བསྩལ་བའི་་
དགོངས་དོན་ལྟར་དཔལ་ཀརྨའི་གདན་ས་ཆེན་པོ་དང་ཉེ་བ་ངོམ་ཆུའི་བརྒྱུད་
གཡས་ལུང་ཀར་ཏི་ཕུག བྱེ་བྲག་ས་ཏམ་གྱི་གྲོང་དུ། ཡབ་ཨ་འབྱམས་དང་།
ཡུམ་ལྡོང་ མཁའ་ སྤྱོད་ ཀྱི་དབོན་ མོ་ལྡོང་ བཟའ་བླ་ མ་ སྒྲོན་ གཉིས་ ཀྱི་སྲས་སུ
(1507) རབ་བྱུང་དགུ་པའི་མེ་ཡོས་ཟླ་11ཚེས་༣ ཉིན་སྐུ་བལྟམས། དྲུང་སི་
ཏུ་པ་རྒྱལ་སྲས་བཀྲ་ཤིས་དཔལ་འབྱོར་པས་རྟེན་སྒམ་ནས་ཕྱག་བྲིས་བཏོན་ཏེ་
གཟིགས་ པས་ རྒྱལ་ ཚབ་ རིན་ པོ་ ཆེའི་ བཀའ་ དང་ མཐུན་ པས་ ངོས་ འཛིན།
རྒྱལ་ཚབ་རིན་པོ་ཆེ་བཀྲ་ཤིས་རྣམ་རྒྱལ་ལས་ཐེག་ཆེན་བསྙེན་གནས་ཀྱི་སྡོམ་པ་
བཞེས། མཚན་ཆོས་ཀྱི་གྲགས་པ་དཔལ་བཟང་པོར་གསོལ། རྗེ་སངས་རྒྱས་
མཉན་པ་རིགས་བདག་ཏུ་བཞེས་ནས་དགེ་ཚུལ་གྱི་སྡོམ་པ་བཞེས་པ་དང༌། དེ་
རྗེས་དུལ་མོ་བཀྲ་ཤིས་འོད་ཟེར་བླ་མར་བསྟན་ཏེ་རྗེ་གཉིས་ལས་སྙིང་པོ་དོན་
རྒྱུད་ཀྱི་གདམས་པ་རྣམས་དང་དབང་རྒྱུད་བཤད་མན་ངག་སོགས་མདོ་རྒྱུད་ཀྱི་
ཆོས་བཀའ་མཐའ་དག་ གསན་ ཐོག་ གདུལ་བྱ་རྣམས་ལ་འཆད་སྤེལ་རྒྱ་ཆེར་་་
མཛད་དེ་བཤད་སྒྲུབ་ཀྱི་བསྟན་པ་སྔར་ན་མ་གྲགས་པ་ལྟ་བུར་ཤིན་ཏུ་དར་རྒྱས་
སུ་མཛད། དེ་ནས་རྗེ་ཞྭ་དམར་ལྔ་པ་དོན་གྱི་རྒྱལ་ཚབ་དུ་དབང་སྐུར་ཞིང་
མཆོག་སྤྲུལ་ཕྱི་མའི་འདྲེན་པར་ལུང་བསྟན། མཆོག་སྤྲུལ་ཕྱི་མ་འབྱོན་རྒྱུའི་
ཞལ་ཆེམས་ཕྱག་བྲིས་བཀའ་རྒྱ་བཅས་བསྩལ་ཏེ་དགུང་ལོ་ཞེ་བཅུ་རྩ་བརྒྱད་པ་
(1554) རབ་བྱུང་དགུ་པའི་ཤིང་སྟག་ཁྲུམ་ཟླའི་ཚེས་23གྱི་ཉིན་དགུང་ཡར་
ཀླུང་དུ་སྤྲུལ་པའི་སྐུའི་དཀྱིལ་འཁོར་ཡོངས་སུ་བསྡུ་བའི་ཚུལ་བསྟན་ཏོ། །
དེ་ལ་སྐུ་ཕྲེང་དགུ་པ་དབང་ཕྱུག་རྡོ་རྗེ་ཇི་ལྟར་བྱོན་པ་ནི། སྐུ་གོང་མའི་
ཞལ་ཆེམས་ལུང་བསྟན་ལས། ང་སྐྱེ་བ་འདི་ཡི་འོག་རོལ་དུ། ། ཤར་ཏྲེ་ཤོད་
441



གངས་ཀྱི་ར་བའི་སྟོད། །དཔལ་འཇིག་རྟེན་དབང་ཕྱུག་རང་བྱོན་དྲུང་། །ཆུ་སྒྲ་
བཅས་དམ་ཆོས་ཉན་ས་ཡོད། ། ས་དེ་དང་ཧ་ཅང་མི་རིང་བར། ། དེར་སྐྱེ་བ་
ལེན་པའི་མཚན་མ་མཐོང༌། ། ཞེས་གསུངས་པ་ལྟར་མདོ་ཁམས་ཏྲེ་བོའི་ཡུལ་གྱི་
ས་སྟོད་ཇོ་བོ་ཐུགས་རྗེ་ཆེན་པོའི་རང་བྱོན་དང་ཧ་ཅང་མི་རིང་བ་ཏྲེ་སྨད་ཁ་བ་
གླིང༌ རིའི་ ཞོལ་ སྟག་ བཟང་ ཞེས་ བྱ་ བར། ཡབ་ འགྲུ་ རིགས་ ཨ་ རྟོར་དང་།
ཡུམ་གླིང་བཟའ་ཨ་ལོད་ཀྱི་སྲས་སུ ( 1556) རབ་བྱུང་དགུ་པའི་མེ་འབྲུག་ལོ་གྲོ་
བཞིན་ཟླ་བའི་ཚེས་7གྱི་ཉི་ཤར་ལ་སྐུ་བལྟམས། གདུང་འགྲུ་ཐོག་མར་དྲུང་སི་
ཏུ་ཆོས་ཀྱི་གོ་ཆ་ནས་ཚེ་དབང་དང་རྡོ་ཕྲེང་། ཕྱག་ཆེན་ཆོས་དྲུག་སོགས་ཆོས་
སྐྱེས་སུ་ཕུལ། རྗེ་ཞྭ་དམར་དཀོན་མཆོག་ཡན་ལག་ནས་གཙུག་ཕུད་བཞེས།
ཡོངས་རྫོགས་དགེ་བསྙེན་དང་བྱང་སྡོམ་ཕུལ། དགུང་ལོ་བཅུ་གཅིག་པར་རྗེ་
ཞྭ་དམར་དཀོན་མཆོག་ཡན་ལག་དང་། དཔའ་བོ་གཙུག་ལག་ཕྲེང་བ་མཁན་
སློབ་རྣམ་གཉིས་ལས་རབ་བྱུང་གི་སྡོམ་པ་བཞེས། མཚན་དཔལ་ལྡན་མི་ཕམ་
ཆོས་ཀྱི་དབང་ཕྱུག་རྡོ་རྗེ་ཕྱོགས་ལས་རྣམ་པར་རྒྱལ་བའི་སྙིང་པོ་ཁྱབ་བདག་
བསྟན་པའི་ཉི་མ་ཞེས་ གསོལ། དགུང་ལོ་ཉེར་བཞི་པར་རྗེ་ཞྭ་དམར་དང་།
རྒྱལ་ཚབ་གྲགས་པ་དཔལ་འབྱོར་མཁན་སློབ་རྣམ་གཉིས་ལས་བསྙེན་པར་་་་་
རྫོགས། རྗེ་ཞྭ་དམར། དཔའ་བོ། རྒྱལ་ཚབ་སོགས་སྐྱེས་བུ་དམ་པ་དུ་མ་
ལས་དབང་བཀའ་ལུང་ཁྲིད་གདམས་ངག་རྣམས་རྫོགས་པར་གསན་ནས་ཤེས་
བྱའི་ཆོས་ ཐམས་ཅད་མཁྱེན་ཅིང་གཟིགས་པ་ཆེན་པོས་བསྟན་འགྲོའི་དོན་་་་་
བསམ་གྱིས་མི་ཁྱབ་མཛད། མཐར་གསུང་རབ་གླིང་དུ་གྷནྡྷོ་ལའི་རྟེན་གཤོམ་
གནང་སྟེ། གཞི་བྱེས་དགེ་འདུན་རྣམས་ཀྱིས་སྨོན་ལམ་ཚུགས། འདུས་པ་ཐ་
མ་ལྟ་བུའི་རབ་བསྙེན་སྒྲུབ་མཁན་ཆེས་མང་པོ་ལ་བཀའ་དྲིན་བསྩལ། སྐུ་སྐྱེ་ཕྱི་
མའི་ཞལ་ཆེམས་ཀྱང་འཐོར་རེ་བ་གསུངས། དེ་ནས་མི་རིང་བར་དགུང་ལོ་ཞེ་
བརྒྱུད་པ( 1603) རབ་བྱུང་བཅུ་པའི་ཆུ་ཡོས་ལོ་ཟླ་1ཚེས་28ཀྱི་ཐོ་རེངས་སུ་
442



དགོངས་པ་ཞི་བ་འོད་གསལ་གྱི་དབྱིངས་སུ་བསྡུ་བར་མཛད་དོ། །
སྐུ་ཕྲེང་བཅུ་པ་ཆོས་དབྱིངས་རྡོ་རྗེ་ནི། རྗེ་གོང་མ་དབང་ཕྱུག་རྡོ་རྗེས་
གསུང་རབ་གླིང་དུ་ལུང་བསྟན་པ་ད་ང༌། རྗེ་ཞྭ་དམར་གར་དབང་ཐམས་ཅད་
མཁྱེན་པ་ལ་མཆོག་གི་སྤྲུལ་སྐུ་གང་དུ་འབྱོན་རྒྱུའི་སྐོར་བཀའ་ཤོག་ཞིབ་རྒྱས་ཤིག་
གནང་བ་ལྟར་མདོ་ཁམས་རོལ་ཆེན་བཅོ་བརྒྱད་ལས་སྨད་རོལ་འགུ་ལོག་ཏུ་་
གྲགས་པའི་ཡུལ་ན། ཡབ་དྷི་ཚ་ཁྱི་གུ་དར་དང་། ཡུམ་ཨ་འཚོ་གཉིས་ཀྱི་སྲས་
གསུམ་ལས་ཆུང་ཤོས་སུ (1604) རབ་བྱུང་བཅུ་པའི་ཤིང་འབྲུག་ནག་ཟླའི་ཉེར་
བརྒྱད་ཉི་ཤར་ཐོག་སྐུ་བལྟམས་གདུང་དྷི་ཚ། རྗེ་ཞྭ་དམར་དྲུག་པ་གར་དབང་
ཆོས་ཀྱི་དབང་ཕྱུག་གིས་ངོས་འཛིན་གནང་སྟེ་ཨོ་རྒྱན་ཆེན་པོའི་རྡོ་རྗེ་ལུང་གིས་
བསྩལ་བའི་མཚན་ཕུལ། དཔའ་བོ་གཙུག་ལག་རྒྱ་མཚོ་ལ་གཙུག་ཕུད་ཕུལ་
ནས་ཡོངས་རྫོགས་དགེ་བསྙེན་བསྒྲུབས། མཚན་ཆོས་དབྱིངས་ཀུན་ཏུ་ཁྱབ་
པའི་འཕྲིན་ལས་རྟོག་པའི་རྡོ་རྗེ་སོགས་གསོལ། དགུང་ལོ་ཉེར་གཅིག་བཞེས་
པ་ལ་རྗེ་ཞྭ་དམར་པས་མཁན་པོ། རྗེ་དཔའ་བོས་སློབ་དཔོན། སི་ཏུ་ཆོས་ཀྱི་
རྒྱལ་མཚན་གྱིས་གསང་སྟོན་བཅས་མཛད་ནས་བསྙེན་པར་རྫོགས། རྗེ་ཞྭ་
དམར་ལ་སྒོ་གསུམ་གུས་པས་གཙུག་ ཏུ་མཆོད་དེ་མདོ་རྒྱུད་རྒྱ་མཚོའི་དབང་་
བཀའ་ལུང་ཁྲིད་སྤྱི་དང༌། ལྷག་པར་ཕྱག་ཆེན་ཆོས་དྲུག་སོགས་སྙིང་པོ་དོན་
རྒྱུད་ཀྱི་གདམས་པ་དུ་མ་དད་གུས་ཆེན་པོས་བཤེས་གཉེན་བསྟེན་ཚུལ་ཡོངས་སུ་
ཚང་བའི་སྒོ་ནས་གསན་བསམ་མཛད། བསྙེན་བཀུར་ཞབས་ ཏོག་ ཕྱག་ཕྱི་
སོགས་ཁེངས་སྐྱུང་ཁོ་ནས་བླ་ན་མེད་པ་བསྒྲུབས། རྗེ་ཞྭ་དམར་ཞིང་་་་་་
གཤེགས་པའི་དགོངས་རྫོགས་དང༌། རྒྱལ་ཚབ་ཀྱི་དགོངས་རྫོགས། ཞྭ་་་
དམར་དང་རྒྱལ་ཚབ་དཔའ་བོ་རྣམས་ཀྱི་ཡང་སྲིད་ངོས་འཛིན་གདན་ཞུ་སོགས་
དོན་རྒྱུད་ཀྱི་བསྟན་པའི་བྱ་བ་རླབས་ཆེན་རྣམས་དང༌། འཇང་ས་དམ་རྒྱལ་
པོའི་དབུ་བླ་མཛད་དེ་འཇང་དང་། རྒྱལ་ཐང་སོགས་གཙོ་བོར་གྱུར་པའི་མདོ་
443



ཁམས་དབུས་གཙང་གི་གདུལ་བྱ་མཐའ་ཡས་པ་སྨིན་གྲོལ་ལ་བཀོད། རྒྱལ་
ཚབ་ནོར་བུ་བཟང་པོ་ལ་གདན་ས་གཉེར་ནས་དགུང་གྲངས་དོན་གཅིག་པ (
1674)རབ་བྱུང་བཅུ་གཅིག་པའི་ཤིང་སྟག་དབོ་ཟླའི་ཚེས་15ཐོ་རེངས་སྒྲགས་
སྔགས་ གྲྭར་དགོངས་པ་ཆོས་དབྱིངས་ཞི་བའི་དབྱིངས་ སུ་ སྐུ་ཐིམ་པའི་ཚུལ་་་་
བསྟན་ཏོ། །
སྐུ་ཕྲེང་བཅུ་གཅིག་པ་ཡེ་ཤེས་རྡོ་རྗེ་བྱོན་པ་ནི། སྙིང་པོ་དོན་རྒྱུད་ཀྱི་
བསྟན་པ་རིན་པོ་ཆེ་འདི་ཉིད་ཉམས་སྨད་ཅིང་ཤིན་ ཏུ་ཉག་ཕྲ་བའི་ དུས་ སུ་་
བསྙིགས་འགྲོ་མགོན་མེད་མཐའ་ཡས་པ་རྣམས་ལ་བྱང་ཆུབ་སེམས་དཔའ་སྙིང་
རྗེ་ཆེན་པོའི་གཞན་དབང་གིས་སླར་ཡང་འཇིག་རྟེན་འདིར་གཟིགས་པ་རྣམ་པ་
ལྔས་བསམ་བཞིན་སྲིད་པ་ཉེ་བར་ལེན་པའི་ཚུལ་གྱིས་མདོ་སྨད་སྨར་ཁམས་ཀྱི་
སའི་ཆར། ཡབ་ཡུམ་རིགས་རུས་ཕུན་སུམ་ཚོགས་པའི་སྲས་སུ (1678) རབ་
བྱུང་བཅུ་གཅིག་པའི་མེ་འབྲུག་གི་ལོ་སྐུ་བལྟམས། ཞྭ་དམར་ཅོད་པན་འཛིན་
པ་བདུན་པ་དང་། རྒྱལ་ཚབ་ནོར་བུ་བཟང་པོ་སོགས་ཀྱིས་ངོས་འཛིན་མཛད་
ནས་དབུས་ཕྱོགས་སུ་སྤྱན་དྲངས། རིགས་ཀྱི་བདག་པོ་ཞྭ་དམར་ཡེ་ཤེས་སྙིང་
པོ་ལས་ཕྱག་རྒྱ་ཆེན་པོ་དང༌། ནཱ་རོ་ཆོས་དྲུག་སོགས་ རང་ལུགས་ཀྱི་དབང་
ལུང་ཁྲིད་གསུམ་དང་། ཁྱད་པར་སློབ་དཔོན་ཆེན་པོ་པདྨ་སམ་བྷ་བའི་རྡོ་རྗེའི་
ལུང་གི་ཡེ་ཤེས་རྡོ་རྗེ་ཞེས་པའི་མཚན་གསོལ། རིགས་འཛིན་མི་འགྱུར་རྡོ་རྗེའི་
ཟབ་གཏེར་དང་། སྟག་ཤམ་ནུས་ལྡན་རྡོ་རྗེའི་ཟབ་གཏེར་ཐམས་ཅད་དུ་ཆོས་
ཀྱི་བདག་པོར་ལུང་བསྟན་པ་ལྟར་རྙིང་ལུགས་ཀྱི་དབང་ལུང་མན་ངག་མང་པོ་
གསན་བསམ་མཐར་ཕྱིན་པ་མཛད། གཞན་ཡང་མཁན་པོ་ཀརྨ་འཕྲིན་ལས་
གསུམ་པ་དང་། རྒྱལ་ཚབ་ནོར་བུ་བཟང་པོ་སོགས་དགེ་བའི་བཤེས་གཉེན་དུ་
མ་ཡོངས་འཛིན་དུ་བཞེས་ནས་མདོ་རྒྱུད་མན་ངག་གི་དབང་ལུང་སོགས་གསན་
བསམ་རྒྱ་ཆེ་མཛད། བཤད་པ་དང་གྲུབ་པའི་སྒོ་ནས་བསྟན་པའི་སྒྲོན་མེ་སྤར།
444



མཆོག་དམན་བར་པའི་སྐྱེ་དགུ་མ་ལུས་པ་ཐེག་པ་གསུམ་གྱི་བྱང་ཆུབ་ཏུ་སྨིན་
ཅིང་གྲོལ་བར་མཛད། ཞྭ་དམར་ཅོད་པན་འཛིན་པ་དཔལ་ཆེན་ཆོས་ཀྱི་དོན་
གྲུབ་རྒྱལ་ཚབ་ཏུ་མངའ་གསོལ་ཏེ་སྙིང་པོ་དོན་གྱི་བསྟན་པ་གཏད། སྤྲུལ་པའི་
སྐུ་ཕྱི་མ་གར་བྱོན་གྱི་ལུང་བསྟན་ནས་དགུང་ལོ་ཉི་ཤུ་རྩ་དྲུག་པ ( 1702) རབ་
བྱུང་བཅུ་གཉིས་པའི་ཆུ་རྟ་ཟླ་7ཚེས་12ལ་སྤྲུལ་པའི་བཀོད་པ་ཕྱོགས་གཅིག་ཏུ་
བསྡུ་བར་མཛད་དོ། །
སྐུ་ཕྲེང་བཅུ་གཉིས་པ་བྱང་ཆུབ་རྡོ་རྗེ་ནི། རྗེ་ཡེ་ཤེས་རྡོ་རྗེ་ ཞིང་ དུ་་
གཤེགས་ཁར་མདོ་སྨད་ སྡེ་དགེའི་ས་ཕྱོགས་ཙམ་ལ་སྤྲུལ་ སྐུ་ འབྱོན་པའི་ཞལ་་
བཞེས་གནང་བ་ཡིན་འདུག་པ་བཞིན་མདོ་སྨད་སྡེ་དགེའི་ས་ཆ་ཆུ་བོ་གསེར་ལྡན་
གྱི་ངོགས་དཀྱིལ་ལེ་ཙག་ཏོར་ཞེས་པར་བོད་ཆོས་རྒྱལ་གྱི་གདུང་རྒྱུད་འཁྲུལ་མེད་
གྲུབ་ཆེན་ཀརྨ་པཀྵིའི་དབོན་རྒྱུད་བཙང་པོ་དབུའི་རིགས་ཡབ་ ཀརྨ་ཚེ་བརྟན་
དང༌། ཡུམ་སེང་ངེ་བཟའ་དཀར་མོ་སྐྱིད་གཉིས་ཀྱི་སྲས་སུ ( 1703) རབ་
བྱུང་བཅུ་གཉིས་པའི་ཆུ་ལུག་ལོ་ལ་སྐུ་བལྟམས། དེའི་སྔ་ལོ་ཙམ་དུ་ཡབ་རྫ་མ་
ཚོང་བ་ལ་ སོང་བས་ རིགས་ འཛིན་ མི་འགྱུར་རྡོ་ རྗེ་དང༌ སྐྱ་ ཀ་ མདོར་ མཇལ།
གཏེར་བཏོན་ནས་ཀརྨ་ཚེ་བརྟན་ཁྲི་མཐོན་པོ་ཞིག་བརྩེགས་པའི་སྟེང་དུ་བཞག
ཁྱོད་ཀྱིས་རྫ་མ་ཚོང་མི་དགོས་གསུངས་ནས་རྫ་མ་ཐམས་ཅད་བཅག་ནས་མངག་
པས་དེའི་ཕྱི་ལོ་རྒྱལ་བའི་དབང་པོ་སྐུ་འཁྲུངས་པ་ཡིན་འདུག སྐུ་འཁྲུངས་
ནས་ཚེ་སྦྲུམ་བླ་མ་འདུལ་བ་ཞེས་པས་དེར་ཕེབས་སྐབས་སྐུ་ཁྲུས་ཤིག་ཕུལ་བས་
བླ་མ་དེའི་མིག་ལ་ན་ཚ་ཚབས་ཆེན་ཞིག་བྱུང་བར་ གཏེར་བཏོན་ལ་ཅིས་ཕན་
ཞུས་པས། ཁྱོད་ཀྱིས་རྒྱལ་དབང་ཀརྨ་པ་ལ་ཁྲུས་བྱས་པས་དཔལ་ལྡན་ལྷ་མོ་
ཁྲོས་ནས་མིག་ནང་དུ་ཚྭ་དང་ཐལ་བ་བཏབ་པ་ཡིན་གསུངས་པས་ངོས་འཛིན་
མཛད་པ་ལྟར་བྱུང་སྟེ་ཐམས་ཅད་ཀྱིས་ཤེས། ཟླ་ངོ་གཉིས་ནས་ཀརྨ་པ་ཡིན་
ཞེས་གསུང་བྱོན། སྒར་གྱི་མགྲོན་གཉེར་ཕན་བདེ་ངོས་འཛིན་དུ་འོང་བ་ལ་
445



གོང་མའི་ཕྱག་མདུད་དང་། སྐུ་འདྲ། ཕྱག་ཕྲེང་སོགས་ངོས་འཛིན་ཡང་
དག་པ་མཛད། མགྲོན་གཉེར་སོགས་ནས་ཞྭ་དམར་བརྒྱད་པས་བསྩལ་བའི་
མཚན་དང་ཞབས་བརྟན་སྨོན་ལམ་སོགས་ཕུལ། དེ་ནས་སི་ཏུ་རིན་པོ་ཆེ་ཀུན་
མཁྱེན་ཆོས་ཀྱི་འབྱུང་གནས་ཕེབས་ཏེ་ལྷན་རྒྱས་ཞལ་འཛོམས། དེ་ནས་ཁྲུ་
ལེབས་ཉི་མ་འགྱུར་མེད་དང་། ཟུར་མང་གར་དབང་། མཉན་པ་སྤྲུལ་སྐུ་
སོགས་ནས་མཇལ། དེ་ནས་རྗེ་ཞྭ་དམར་བརྒྱད་པ་དཔལ་ཆེན་ཆོས་ཀྱི་དོན་
འགྲུབ་ལས་བཀའ་ཆོས་ཀྱི་ཐོག་མར་འཇམ་དཔལ་མཚན་བརྗོད་དང་བསམ་
འགྲུབ་མའི་ལུང་ཕུལ། དབང་གི་ཐོག་མར་གྲུབ་རྒྱལ་ཚེ་རྟ་ཟུང་འབྲེལ་གྱི་རྗེས་
གནང༌། དེ་ནས་ཟུང་རྒྱལ་བའི་བཀའ་འགྱུར་སོགས་མདོ་རྒྱུད་མན་ངག་རྒྱ་
བོད་མཁས་གྲུབ་ཀྱི་བསྟན་བཅོས་བཀའ་འབུམ་མང་པོ་དང༌། སྡོམ་གསུམ་གྱི་
བཀའ་དྲིན་གསར་རྙིང་གི་དབང་ལུང་མཐའ་ཡས་པ་གསན་བསམ་མཛད་པའི་
ཚུལ་བསྟན། བོད་དུ་ཡོད་ པའི་ རྒྱ་བོད་ཆེ་དགུ་ཐམས་ཅད་ཀྱིས་ གཙུག་ ཏུ་་
མཆོད་ ཅིང་། རྒྱ་དཀར་ནག་བལ་པོ་སོགས་ཡུལ་གྲུ་མང་པོར་ཞབས་ཀྱིས་་་
བཅག་སྟེ་ཡིད་ ཅན་གྱི་སྐྱེ་དགུ་གྲངས་མེད་པ་རྣམས་ཐར་པ་དང་ཐམས་ ཅད་
མཁྱེན་པའི་ས་བོན་ལ་ཡང་དག་པར་བཀོད་པ་སོགས་གྲོལ་བ་བཞི་ལྡན་གྱི་མཛད་
པ་བླ་ན་མེད་པ་བསྟན། མཐར་རྒྱའི་གོང་མ་ལྷ་སྲས་བཅུ་བདུན་པ་ནས་སྤྱན་
འདྲེན་བྱུང་བ་ལྟར་ཞལ་གྱིས་བཞེས་ཏེ་ཞྭ་དམར་ནག་ལྷན་དུ་རྒྱ་ནག་ཏུ་བྱོན།
ཐམས་ཅད་མཁྱེན་པ་དྷརྨ་ཀ་ར་ལ་སྙིང་པོའི་བསྟན་པ་གཏད། རང་ལུགས་ཀྱི་
བསྟན་པ་དྲི་མ་མེད་པར་སྐྱོང་དགོས་ཚུལ་སོགས་ཞལ་བཀོད་ནན་ཆེར་བསྩལ་
ནས་དགུང་བགྲང་སུམ་ཅུ་རྩ་གཅིག་པ (1733) རབ་བྱུང་བཅུ་གཉིས་པའི་ཆུ་
གླང་ལོར《ཆོས་རྒྱ་མཚོའི་རྣམ་ཐར》དུ་ཐུའུ་བཀྭན་ཆོས་ཀྱི་རྒྱ་མཚོས་མཐུ་བྱས་
ནས་བསྐྱོངས་པར་གྲགས་པ་ཟི་ལིང་དང༌། གཞི་ནན་སོ་སོར་ཡབ་སྲས་གཉིས་
ཀ་ཞིང་དུ་གཤེགས།
446



སྐུ་ཕྲེང་བཅུ་གསུམ་པ་རྗེ་བདུད་འདུལ་རྡོརྗེ་བྱོན་པ་ནི། གཏེར་ཁ་དུ་མ་
ལས་ལུང་བསྟན་པ་དང་། སྐུ་གོང་མ་བྱང་ནུབ་རྡོ་རྗེས་ལུང་བསྟན་ཞལ་ཆེམས་
ཕྱག་བྲིས་གུ་རུ་དྷརྨེནྡྲ་ལ་བསྩལ་བ་དང༌། རིགས་འཛིན་ཚེ་དབང་ནོར་བུས་
མཚུར་ཕུའི་རི་ཁྲོད་པདྨ་ཁྱུང་རྫོང་དུ་བཞུགས་སྐབས་ཨོ་རྒྱན་རིན་པོ་ཆེས་ལུང་
བསྟན་ ཚིགས་ སུ་ བཅད་ པ་ དྲུག་ དངོས་ སུ་ གསུངས་ པ་ དང་། སླར་ ཡང་།
དགེ་རི་གཞུང་རི་དང་ཉེ་བའི་ཕྱོགས་ན་ཁྱིམ་བདག་འབྱོར་པས་ཆེར་དབེན་ཅིང་།
རིགས་རུས་རྣམ་དག་དགེ་ལ་བརྩོན་ཞིང་དེ་ན་ཀརྨ་ཀ ཞེས་སོགས་ལུང་་་
བསྟན་པ་ལྟར། བོད་ཡུལ་དབུས་ལྗོངས་ཀྱི་ལྷོ་ཕྱོགས་སྙན་ལྕ་བ་གྲོང་ཞེས་པར་
རིགས་རུས་ཕུན་སུམ་ཚོགས་པ་དང་དགེ་ལ་བརྩོན་པའི་ཡབ་ཡུམ་རྣམ་པར་དག་
པ་སོགས་ལ་གཟིགས་པ་རྣམ་པ་ལྔས་བསམ་བཞིན་དུ་མཛད་རྣམ་ཨུ་དུམ་བཱ་རར་
(1733) རབ་བྱུང་བཅུ་གཉིས་པའི་ཆུ་གླང་ལོ་ཁྲུམས་ཟླའི་ཡར་ཚེས་ལ་སྐུ་་
བལྟམས། (མཁས་དབང་ཚེ་བརྟན་ཞབས་དྲུང་གི་བསྟན་རྩིས་ཀུན་ལས་་་
བཏུས་པར་ལོ་གཅིག་སྦྱངས་པའི་ཤིང་སྟག་ལ་བལྟམས་པར་བཞེད) ཀུན་བཟང་
འཇིགས་བྲལ་སོགས་ཀྱིས་སྤྲུལ་སྐུ་ངོས་འཛིན་སྤྱི་བབས་ལྟར་བྱས་ནས་འཁྲུལ་པ་
མི་མངའ་བར་མ་ཟད། སྔོན་གནས་རྗེས་དྲན་དུ་མ་གསུངས་པས་ཐམས་ཅད་
རྒྱལ་དབང་ཀརྨ་པའི་མཆོག་གི་སྤྲུལ་པའི་སྐུ་ཡིན་མིན་ཐེ་ཚོམ་བྲལ་བའི་ངེས་པ་
རྙེད་ནས་སྙན་པ་ཕྱོགས་མེད་དུ་བསྒྲགས། རྡོའི་རིལ་བུ་ཞིག་རྙེད་པ་ལ་རིང་
བསྲེལ་མང་པོ་འཁྲུངས། སྐུ་མི་འགྱུར་བའི་བརྡ་རྟགས་ཐུགས་ ཀར་སྨེ་བ་་་
དབང་གི་མདོག་ཅན། གསུང་མི་འགྱུར་བ་ལྗགས་ལ་ཨ་ཡིག་དཀར་པོ་རང་
བྱོན་ མངའ། དགུང་ལོ་ བཞི་ ནས་ རྒྱལ་ཚབ་ དཀོན་ མཆོག་ འོད་ ཟེར་ དང་།
གྲྭ་ཟུར་དཔོན་སློབ། སྔོན་གྱི་ གསོལ་ གཟིམ་མགྲོན་ སོགས་ནས་སྤྱན་འདྲེན་
ཞུས། ཐམས་ ཅད་མཁྱེན་པ་སྐལ་བཟང་རྒྱ་མཚོ་དང་། མི་དབང་བསོད་
ནམས་སྟོབས་རྒྱལ། བཀའ་རྒྱུད་རྒྱལ་བ་ཡབ་སྲས་རྣམས་ཀྱིས་དབུ་མཛད་བླ་
447



དཔོན་ཆེ་དགུ་དང༌། བོད་ལྗོངས་ལྷ་ སྡེ་མི་སྡེ་རྣམས་ཀྱིས་གུས་པ་ཆེན་པོས་
མཆོད་ཅིང་གསེར་ཁྲི་ཆེན་པོར་མངའ་གསོལ། དཔལ་ལྡན་འཇིགས་མེད་་་་
བདུད་ཚོགས་འདུལ་བའི་རྡོ་རྗེ་ཕྱོགས་ཀྱི་གོ་ཆ་མི་ཤིགས་སྙིང་པོ་དབང་ཕྱུག་ངེས་
དོན་བསྟན་པའི་རྩ་ལག་ འཕྲིན་ལས་རྒྱས་པའི་དཔག་བསམ་མངོན་པར་མཐོ་
བའི་ སྡེ། ཞེས་ པའི་ མཚན་ གྱི་ སྒྲ་དབྱངས་ ཕྱོགས་ བཅུར་ གྲགས་ པར་ གྱུར།
ཀུན་མཁྱེན་སི་ཏུ་ཆོས་ཀྱི་འབྱུང་གནས་ལས་རབ་བྱུང་དགེ་ཚུལ་གྱི་སྡོམ་པ་བཞེས་
པས་ཐོག་དྲངས་མདོ་རྒྱུད་གསར་རྙིང་གི་དབང་ལུང་ཁྲིད་གསུམ་མཐའ་དག་
བུམ་པ་གང་བྱོའི་ཚུལ་དུ་ནོད་ནས་རིགས་ཀྱི་བདག་པོར་བཞེས། གཞན་ཡང་
རིགས་འཛིན་ཚེ་དབང་ནོར་བུ། བཀའ་རྒྱུད་འཕྲིན་ལས་ཤིང་རྟ། དཔའ་བོ་
གཙུག་ལག་དགའ་ བ་ སོགས་ མཁས་ ཤིང་གྲུབ་པའི་ཡོངས་འཛིན་དུ་ མ་ ལས་་་
གསན་ བསམ་ མཐའ་ ཡས་ པ་ མཛད། སླར་ ཡང་ ཀུན་ མཁྱེན་ སི་ ཏུ་ དང༌།
དཔའ་བོ་གཙུག་ལག་དགའ་བ་མཁན་སློབ་དང་བཅས་ནས་བསྙེན་པར་རྫོགས།
རིག་པའི་གནས་ལྔ་ལ་སྦྱང་པ་མཛད་པ་དང་། མདོ་སྔགས་གསུང་རབ་མཐའ་
དག་མཐར་ཕྱིན་པ་ཐུགས་སུ་ཆུད་ཅིང་། སྒོམ་བྱུང་གི་མཁྱེན་གཉིས་ལ་མངའ་
དབང་འབྱོར་ཞིང་གསེར་དང་གསེག་མ་རོ་མཉམ་ཞིང་འཁོར་འདས་ཀྱི་ཆོས་
ཐམས་ཅད་སྒྱུ་མ་རྨི་ལམ་ལྟ་བུར་གཟིགས་ནས་ན་བཟའ་གསོལ་ཆས་ཀྱང་ངན་
ངོན་ཙམ་ལ་ཆོག་ཤེས་པར་མཛད། ངན་སྤྲང་ལ་ཉིད་ཀྱི་མནབ་གཟན་དང་
གསེར་ལྗོངས་བརྡུང་གི་མགུལ་ག་སོགས་ཀྱང་གནང་། བྱ་རི་དྭགས་གླ་བ་བྱི་ལ་
སྦྲང་བུ་སོགས་ལའང་ཆོས་དང་ གདམས་པ་གནང་ནས་ གྲོལ་བར་མཛད་པ་་་
སོགས་གདུལ་བྱ་ཐམས་ཅད་ལ་བྱམས་པའི་སྤྱན་རས་དང་སྙན་པའི་གསུང་གིས་
ཐབས་མཁས་སྣ་ཚོགས་པའི་སྒོ་ནས་དེ་དག་གི་རྒྱུད་ལ་ཐར་པའི་ས་བོན་འདེབས་
པར་ མཛད་ པ་ སོགས་ འགྲོ་ བ་ མཐའ་ ཡས་ པ་ གྲོལ་ བ་ བཞི་ ལྡན་ དུ་ བཀོད།
མཛད་པ་ཐ་མར་ཁོ་བོ་ད་ལན་ཀརྨར་ཡུན་རིང་སྡོད་རྒྱུ་མ་བྱུང་བས་སླད་ཡུན་
448



རིང་སྡོད་རྒྱུ་ཡོད་པ་བྱེད་གསུངས་པ་དང༌། ཟླ་ནང་སྡེ་པ་ལ་རང་རེ་གཉིས་མི་
རིང་བར་འཕྲད་ནས་ཞིབ་ཆ་འབྱུང་བས་ཡིད་འཇགས་གྱིས་གསུངས་པ་སོགས།
སྐུ་ཚེ་དེའི་འཕྲིན་ལས་རེ་ཞིག་ཟིན་ནས་སྙིང་པོ་དོན་གྱི་བསྟན་པའི་རྒྱལ་ཚབ་སི་
ཏུ་པདྨ་ཉིན་བྱེད་དབང་པོ་ལ་གནང་ཞིང་། མཆོག་གི་སྤྲུལ་སྐུ་ཕྱི་མ་གང་དུ་
འབྱོན་པའི་ཡུལ་དང་ཡབ་ཡུམ་སོགས་ལུང་དུ་བསྟན་པའི་ཕྱག་བྲིས་ཕྱག་རྟགས་
ཀྱིས་རྒྱས་བཏབ་པ་བསྩལ། དེ་བར་གྱི་རྒྱལ་ཚབ་དབོན་ཀརྨ་དཔལ་གྲུབ་ལ་
བསྐོ་གཞག་ མཛད། སྐུའི་ རིམ་ གྲོ་ པ་ གསོལ་ དཔོན་ ཀརྨ་ དཔལ་ ལྡན་ དང་།
ཕྱག་མཛོད་ཀརྨ་ནོར་བུ་སོགས་ལ་གདན་སའི་ཁུར་འཛིན་རྗེས་སྒྲུབ་སོགས་སླབ་
སྟོན་ཞིབ་རྒྱས་སུ་གདམས་ནས་དགུང་གྲངས་རེ་ལྔ་པ ( 1797) རབ་བྱུང་བཅུ་
གསུམ་པའི་མེ་སྦྲུལ་མཆུ་ཟླའི་ཉེར་བཞི་ལ་སྤྲུལ་པའི་སྣང་བརྙན་རེ་ཞིག་བསྡུ་བའི་
ཚུལ་བསྟན་ཏོ། །
， སྐུ་ཕྲེང་བཅུ་བཞི་པ་ཐེག་མཆོག་རྡོ་རྗེ་ནི། སྐུ་གོང་མ་རྗེ་བཙུན་བདུད་
འདུལ་རྡོ་རྗེས་གདན་སར་རབ་གནས་མཛད་སྐབས་ཟླ་ནང་སྡེ་པ་ནས་ངེས་པར་
དུ་སྦྱིན་བདག་ཞུ་དགོས་པར་བཀའ་བསྩལ། བླ་རེའི་སྟེང་དུ་ཐིག་ཆུ་འཁྱིལ་བ་
ཟླ་ནང་གིས་ཕུལ་བའི་བུམ་པར་གཞལ་ནས་ཕོ་བ་ལ་བུམ་པ་བཅུ་བཞི་བྱུང་བས་
རྟེན་འབྲེལ་ལེགས་གསུངས་པ་དང་། ཟླ་ནང་སྡེ་པས་མཇལ་ཕྱག་ཞུ་སྐབས་
རང་གཉིས་མྱུར་དུ་འཕྲད་ནས་ཞིབ་ཆ་འོང་བས་ཡིད་འཇགས་གྱིས་ཞེས་སྔོན་
ནས་གསུངས་པ་དང༌། ཞིང་དུ་གཤེགས་ཁར “ སྟག་ཚང་ངོ་མཚར་ཡིད་དུ་
ལྷུང༌། ། སེང་གེ་དཀར་མོའི་འཛུམ་མདངས་སྟོན། ། ཐབས་ཤེས་ལེགས་ཚོགས་
ཆོས་དཔལ་ལྡན། ། རྨི་ལམ་སྒྱུ་མའི་སྤྲུལ་པ་ནི། ། ཨ་ཏི་ཁྱབ་བརྡལ་ཀློང་ཡངས་
པོར། ། རང་སྣང་མེ་ལོང་གཙང་མར་འཆར། ། ཐེག་མཆོག་རྡོ་རྗེ་ཞེས་བྱ་་་་
འབོད” ཅེས་སོགས་རྒྱས་པར་ཞལ་ཆེམས་ལུང་བསྟན་ཕྱག་བྲིས་བཀའ་རྒྱ་མ་
བསྩལ་བའི་དོན་བཞིན། མདོ་ཁམས་ཟལ་མོ་སྒང་ ཟླ་ནང་ཡིད་ལྷུངས་བཀྲ་
449



ཤིས་མཐོང་སྨོན་ཞེས་པའི་སའི་ཆར་ཡབ་མགོན་པོ་ལྷ་དར་དང་། ཡུམ་བསོད་
ནམས་ལྷ་མོ་གཉིས་ཀྱི་སྲས་ སུ་ ལྷུམས་ན་ཟླ་བ་དྲུག་ལས་མ་བཞུགས་པར་་་་་
(1797) རབ་བྱུང་བཅུ་གསུམ་པའི་མེ་སྦྲུལ་ལོ་དེ་གའི་རྒྱལ་ཟླའི་དབང་ཕྱོགས་
ཀྱི་ཚེས་བཅུའི་ཉིན་སྐུ་འཁྲུངས། འབྲུག་ཆེན་ཆོས་ཀྱི་སྣང་བས་ཆོས་རྗེ་གོང་
མའི་ཞལ་ཆེམས་དང་ཡོངས་སུ་མཐུན་པའི་ངེས་པ་རྙེད་ནས་ངོས་འཛིན་དང་
བསྔགས་པ་བརྗོད། དཔལ་ལྡན་རིགས་ཀུན་ལྷུན་གྲུབ་ཐེག་པ་མཆོག་གི་རྡོ་རྗེ་
ངེས་དོན་བསྟན་པའི་ཉི་མ་ཕྱོགས་ལས་རྣམ་རྒྱལ་ཀུན་ཏུ་དགའ་བ་རྒྱས་པའི་སྡེ།
ཞེས་པའི་མཚན་གསོལ། མི་རིང་བར་སྒར་ཆེན་གྱི་ཞབས་འབྲིང་ཆིབས་བསུ་
བཅས་ཀརྨའི་གདན་སར་སྤྱན་དྲངས། སི་ཏུ་པདྨ་ཉིན་བྱེད་དབང་པོ་ལས་
རབ་བྱུང་དགེ་ཚུལ་གྱི་སྡོམ་པ་དང་། གསང་སྔགས་གསར་རྙིང་གི་སྨིན་གྲོལ་
ཟབ་རྒྱས་རྣམས་རིམ་པར་གསན། བོད་ཆེན་ཕྱོགས་ཀྱི་སྐྱེ་འགྲོ་མང་པོ་འབྲེལ་
ཚད་དོན་ལྡན་དུ་མཛད་ནས་རིམ་པར་འོག་མིན་མཚུར་ཕུའི་གདན་སར་ཕེབས།
འབྲུག་ཆེན་ཆོས་ཀྱི་སྣང་བ་དང༌། སི་ཏུ་པདྨ་ཉིན་བྱེད་དབང་པོ་སོགས་མཁན་
སློབ་དང་བཅས་ནས་བསྙེན་པར་རྫོགས། མཁས་ཤིང་གྲུབ་པའི་ཡོངས་འཛིན་
དུ་མ་ལས་གསན་པ་རྒྱ་ཆེར་མཛད། རྒྱ་བོད་ཡིག་རིགས། ལྷ་སྐུ་བྲིས་འབུར་
བླུགས་ཚེམ་སོགས་བཟོ་རིག་པ་མཐའ་དག་ལ་མཁས་པ་བི་ཤྭ་ཀརྨ་ལྟ་བུ། རྩིས་
རིག་རྣམས་ཐུགས་སུ་ཆུད་པས་ རིགས་ལྡན་པད་དཀར་ལྟ་བུ། ཀ་ཙན་་་་་
དབྱངས་གསུམ་སོགས་སྒྲ་རིག་པ། སྙན་ངག་སྡེབས་སྦྱོར་གསོ་རིག་སོགས་
རིག་གནས་ཆེ་ཆུང་གང་སར་མཁྱེན་རྩལ་ཕྱོགས་མེད་དུ་རྒྱས་ཤིང་ནང་དོན་རིག་
པ་སྡེ་སྣོད་གསུམ་དང་རྒྱུད་སྡེ་བཞི་ལ་འཆད་རྩོད་རྩོམ་པ་དང་། ཟབ་ལམ་རྡོ་
རྗེ་ཐེག་པའི་རྣལ་འབྱོར་གྱིས་ཟུང་འཇུག་རྡོ་རྗེ་འཆང་གི་གོ་འཕང་མངོན་དུ་གྱུར་
ནས་གྲུབ་པའི་རྟགས་དང་རྫུ་འཕྲུལ་བསམ་གྱིས་མི་ཁྱབ་པ་བསྟན། གཙུག་
ལག་ཁང་ཉམས་གསོ་དང་། གོས་སྐུ་ཆེན་མོ་སོགས་རྟེན་བཞེངས། གསང་
450



འདུས་ཚེས་བཅུ་དང་ཕུར་པའི་སྒྲུབ་ཆེན་སོགས་སྒྲུབ་མཆོད་དང་གར་འཆམ་
ཁག་གསར་འཛུགས་ཀྱིས་བར་སྐབས་སྙིང་པོའི་བསྟན་པ་ངལ་གསོ་བ་ལྟ་བུའི་
གནས་སུ་གྱུར་བ་སྒྲུབ་བསྟན་གྱི་མེ་རོ་སླར་གསོ་ བ་ སོགས་བསྟན་པའི་བྱ་བ་
རླབས་པོ་ཆེ་དང༌། རྒྱ་བོད་ཧོར་གསུམ་ཡུལ་དང་སྐད་རིགས་ཐ་དད་པའི་ཆེ་
དགུ་གྲགས་པ་ཅན་རྣམས་ནས་ཀྱང་ཞལ་མཇལ་བ་ཙམ་གྱིས་དབང་མེད་དུ་དད་
ནས་ཞབས་པད་སྤྱི་བོར་ལེན་པ་དང༌། གདུལ་བྱ་མཐའ་ཡས་པ་ལ་རང་རང་
རྒྱུད་ཚོད་ཁམས་དབང་དང་མཐུན་པའི་ཆོས་དང་ཟང་ཟིང་གི་སྦྱིན་པ་སོགས་
བསྡུ་བ་རྣམ་བཞིས་འབྲེལ་ཚད་དོན་ལྡན་དུ་མཛད་དེ་མཐར་སྙིང་པོ་དོན་གྱི་
བསྟན་པ་འབྲུག་ཆེན་མི་ཕམ་ཆོས་ཀྱི་རྒྱ་མཚོ་ལ་གཏད་ནས་མཆོག་གི་སྤྲུལ་སྐུ་
ནམ་བྱོན་རྒྱལ་ཚབ་ ཏུ་དབུགས་དབྱུང་། ཁྱད་པར་འོག་མིན་མཚུར་ཕུའི་་་
གདན་སར་བསྟན་པ་འཛིན་སྐྱོང་སྤེལ་གསུམ་གྱི་ཞལ་བཀོད་ཞིབ་པ་རྗེ་དབོན་
དོན་གྲུབ་སྤྲུལ་སྐུ་དང༌། ཆོས་དབང་སྤྲུལ་སྐུ་རྣམ་གཉིས་ལ་བསྩལ་ནས་གཏད།
སྐུ་གདུང་རིན་པོ་ཆེའང་རྟེན་འབྲེལ་དུ་མའི་དོན་དུ་ཞུགས་ལ་མ་བཞེན་པར་ཧྲིལ་
བུར་རིན་པོ་ཆེའི་མཆོད་རྟེན་གྱི་དབུས་སུ་བཞུགས་པར་བྱོས། ཞེས་གདམས་
ནས་དགུང་གྲངས་དོན་གཅིག་པ་ (1868) རབ་བྱུང་བཅོ་ལྔ་པའི་ས་འབྲུག་ཆོ་
འཕྲུལ་ཟླ་བའི་ཉེར་གཅིག་ལ་གཟུགས་སྐུའི་ སྣང་བརྙན་ཕྱོགས་གཅིག་ཏུ་བསྡུ་
བར་མཛད་དོ། ། །
སྐུ་ཕྲེང་བཅོ་ལྔ་པ་མཁའ་ཁྱབ་རྡོ་རྗེ་ནི། དེའང་གཏེར་ཆེན་ཆོས་ཀྱི་རྒྱལ་
པོ་ཨོ་རྒྱན་མཆོག་གྱུར་གླིང་པའི་ལུང་བསྟན་ལས། ཐེག་མཆོག་མྱ་ངན་འདས་
འོག་དགོས་པའི་མཚན༔ བདེ་བའི་བདག་ཉིད་རིག་པའི་རྡོ་རྗེ་དང༔ ཨོ་རྒྱན་
ཕྲིན་ལས་བསམ་གཏན་ལ་སོགས་འབྱུང༔ ཞིབ་པར་མདོ་བྱང་གུད་སྦས་ལུང་
བཞིན་ལ། ང་ཡི་སྤྲུལ་པ་ཀརྨའི་བསྟན་པ་ནི ༔ བསྐལ་བཟང་བསྟན་པ་
རྫོགས་པར་མི་རྫོགས་སོ༔ ཞེས་དང་།། བཅོ་ལྔ་བ་ལ་བསོད་ནམས་ སྙན་་་་
451



གྲགས་འབྱུང༔ ཞེས་དང་། མཆོག་དབྱངས་སྤྲུལ་པ་སྔགས་རིགས་འཛིན༔
རྟའམ་ལུག་གི་ལོ་པ་ནི༔ མཁའ་ལ་མཁའ་ཡིས་རྒྱས་ཐེབས་ན ཚེ་འཕྲང་
གསུམ་སེལ་བསྟན་སྲོག་འཛིན༔ བོད་ཁམས་སྐྱེ་འགྲོའི་བདེ་སྐྱིད་སྤེལ༔ ཞེས་
སོགས་ཨོ་རྒྱན་རྡོ་རྗེ་འཆང་གི་གཏེར་ལུང་རྣམས། གྲུབ་ཆེན་ཆོས་ཀྱི་བླ་མ་ཀརྨ་
པཀྵིའི་མ་འོངས་ལུང་བྱང་དང་ཡང་ཡོངས་སུ་མཐུན་པར་བསམ་བཞིན་སྤྲུལ་
པའི་སྒྱུ་འཕྲུལ་ཉེ་བར་བསྟན་པའི་ཡུལ། (གངས་ཅན་བོད་ཡུལ་གཡས་རུ་
གཙང་གི་ཆར། ། མྱང་སྟོད་ཤེལ་དཀར་རྒྱལ་རྩེ་ཞེས་གྲགས་པར། །ཡུལ་གྱི་དགེ་
བཅུ་ཚང་བའི་སའི་ཐེག་ལེར། ། དྲན་མ་སྤེལ་གསར་བྱང་དུ་འབོད་པ་ན། །སྔོན་
དུས་ཆོས་སྐྱོང་རྒྱལ་བློན་མཁས་པ་དང་། ། གྲུབ་པ་ཆེན་པོའི་ས་ལ་བཞུགས་པ་
ཡི། །འཕགས་ཆེན་སྐྱེས་བུ་རྒྱུན་མི་ཆད་བྱུང་བ། ། ལྷ་གཟིགས་རལ་པའི་གདུང་
ལས་ཆད་པ་ཡི)ཞེས་སོགས་ལུང་དུ་གསལ་བར་བསྟན་པའི་ཡབ་རྣལ་འབྱོར་གྱི་
དབང་ཕྱུག་སྐད་གཏོང་གྲུབ་ཆེན་ཧེ་རུ་ཀ་དམ་པ་སྙན་གྲགས་དབང་པོས་གཙོས་
སྐུ་མཆེད་ལྔ་ལ་ཡུམ་རང་བཞིན་གྱི་དགེ་བ་ལ་གོམས་ཤིང་བུད་མེད་ཀྱི་ཡོན་ཏན་
ཚང་བ་མཚན་སྐལ་བཟང་སྒྲོལ་མ་བྱ་བ་གཉིས་ཀྱི་སྲས་ལྕམ་སྲིང་སྐུ་མཆེད་དྲུག་
གི་ཐ་ཆུང་དུ (1870) རབ་བྱུང་བཅོ་ལྔ་པའི་ལྕགས་ལུག་ཧོར་ཟླ་8ཚེས་10ལ་སྐུ་
བལྟམས། རུས་བྱ་མྱང་༌། མཁས་གྲུབ་རྒྱ་མཚོའི་གཙུག་རྒྱན་འཇམ་མགོན་
ཀོང་སྤྲུལ་ཡོན་ཏན་རྒྱ་མཚོ་དང་། ཐམས་ཅད་མཁྱེན་པ་འཇམ་དབྱངས་་་་
མཁྱེན་བརྩེའི་དབང་པོ། གཏེར་ཆེན་མཆོག་གྱུར་བདེ་ཆེན་གླིང་པ། དཔའ་
བོ་གཙུག་ལག་ཉིན་བྱེད་སོགས་ལྐོག་གྱུར་གཟིགས་པའི་ཡེ་ཤེས་སྒྲིབ་པ་མེད་པ་
རྣམས་ཀྱི་དགོངས་པ་དང་རྩེ་མཐུན་པར་ཐམས་ཅད་མཁྱེན་པ་འབྲུག་ཆེན་མི་
འགྱུར་དབང་གི་རྒྱལ་པོའི་དགོངས་པ་དང་དཔལ་ལྡན་རང་བྱུང་མའི་མེ་ལོང་
ལས་མཆོག་གི་སྤྲུལ་སྐུའི་གནས་ཡུལ་སྒོ་ཁྱིམ་རིགས་རུས་སྐྱེ་མཆེད་དང་བཅས་
མངོན་སུམ་བཞིན་གསལ་བར་གཟིགས་ཏེ་འདོད་ཁམས་དབང་མོས་ཡང་ཡང་
452



བསྐུལ་མ་ཞུས་པ་ལས་སྐྱབས་མགོན་འབྲུག་ཆེན་ར་ལུང་དུ་ཕེབས་སྐབས་བརྟག་
དཔྱད་ངེས་རྙེད་ཀྱིས་ངོས་འཛིན་མཛད། དགུང་ལོ་བདུན་པ་མེ་གླང་ལོར་
གདན་འཛིན་རྗེ་དབོན་དོན་གྲུབ་སྤྲུལ་སྐུ་དཔོན་སློབ་རྣམས་ན་བཟའ་མཚན་
གསོལ་གདན་ཞུར་ གཙང་ མྱང་སྟོད་དུ་ཕེབས། ས་ག་ཟླ་བའི་ཚེས་8ལ་་་་་་
འཁྲུངས་ཁང་དུ་རྟེན་འབྲེལ་ཞུས། ཚེས་9ཉིན་ཕེབས་བྱམས་ཐོག་དབུས་་་
ཕྱོགས་སུ་གདན་འདྲེན་ཞུས། ཟླ་5ཚེས་3ཉིན་སྐྱབས་མགོན་འབྲུག་ཆེན་དང་།
གདན་འཛིན་རྗེ་ཆོས་དབང་སྤྲུལ་སྐུ། འཇང་དྲུང་པ་སྤྲུལ་སྐུ་སོགས་བླ་སྤྲུལ་
དགེ་འདུན་འདུས་པ་རྒྱ་མཚོའི་ཆིབས་བསུ་སེར་སྦེང་ལྷ་མོ་བྲོ་གཞས་སོགས་ལྷ་
མིའི་མཆོད་པའི་བྱེ་བྲག་མཐའ་ཡས་པ་བཅས་གདན་ས་ཆེན་པོ་འོག་མིན་མཚུར་
མདོའི་གཙུག་ལག་ཁང་གི་ཆོས་ཀྱི་ཁྲི་ཆེན་པོར་ཞབས་ཟུང་བཀོད་ ཐོག་ ཤིས་
བརྗོད་མངའ་གསོལ་གྱི་ལེགས་འབུལ་བཏེགས་པ་དང་འབྲེལ་ ཨོ་ རྒྱན་མཆོག་
གྱུར་གླིང་པའི་གཏེར་ལུང་ལས་འདི་མན་ཀ་རབས་བཞི་ཡི་མཚན་བྱང་ལུང་དུ་
བསྟན་པ་ལས( ཐེག་མཆོག་མྱ་ངན་འདས་འོག་དགོས་པའི་མཚན༔ བདེ་བའི་
བདག་ཉིད་རིག་པའི་རྡོ་རྗེ་དང༔ ཨོ་རྒྱན་ཕྲིན་ལས་བསམ་གཏན་ལ་སོགས་
འབྱུང་)ཞེས་གསལ་ པ་ལྟར་གྱི་དོན་དང་མི་འགལ་བར “དཔལ་ལྡན་ཀུན་་་་
བཟང་ཆོས་ཀྱི་ཉི་མ་ཆེན་པོ་འཕྲིན་ལས་མཁའ་ཁྱབ་རྡོ་རྗེ་ཕྱོགས་ལས་རྣམ་པར་
རྒྱལ་བའི་སྡེ”ཞེས་པ་དང༌། གོང་ས་སྐྱབས་མགོན་ཡས་ཕྱིན་ནས་རྩེ་ཤོད་སྐུ་
ཚབ་དང་འབྲེལ“བློ་བཟང་དོན་གཉིས་ལྷུན་གྲུབ་མཁའ་ཁྱབ་རྡོ་རྗེ་མཁྱེན་རབ་
ཀུན་གྱི་འབྱུང་གནས་བསྟན་པའི་སྒྲོན་མེ་ཕྱོགས་ལས་རྣམ་པར་རྒྱལ་བའི་ལྷ”
ཞེས་ པའི་ མཚན་ གྱི་ གཟེངས་ བསྟོད་ ནས་ ལྷ་ མི་ ཡོངས་ ལ་ དྲིལ་ བསྒྲགས།
དགུང་ལོ་བརྒྱད་ནས་མགོན་པོར་ཕྲིན་བཅོལ་ཐུགས་ ཐོག་ནས་གསུངས་ ཤིང་
རྟེན་རྫས་སྙན་ཤལ་ལ་འདོད་གསོལ་སྨོན་ཚིགས་ལྗགས་རྩོམ་ཀྱང་གནང༌། ཟླ་
5ཚེས་15ལ་རབ་གནས་སེར་སྦྲེང་ཕེབས་པར་ཕྱག་ནས་ཟངས་ཐལ་དུ་བྱོན་པ་
453



དང་། ལ་ལ་རྟེན་གྱི་ཐུགས་ཀར་ལེན་པ། མེ་ཏོག་སིལ་མའི་ཆར་བབས་པ་
སོགས་བྱུང༌། དགུང་གྲངས་བཅུ་བཞི་པར་ལི་ཐང་སྤང་ཕུག་དགོན་པ་ཉམས་
གསོ་གསར་བསྐྲུན་ལ་རབ་གནས་དགོངས་གཏད་དུས་བསྒྲིགས་ཏེ་རྟགས་ཐོན་
དགོས་ལུགས་ཞུས་པར། དུས་ཐོག་ཏུ་མཚུར་ཕུའི་ལྷ་ཆེན་རྒྱ་ཕིབས་འོག་ནས་
ཞལ་ཤར་གཟིགས་ཀྱིས་དགོན་དེའི་དཔེ་རིས་ལ་སྐུ་རྩེད་ཀྱི་རྣམ་པས་རབ་གནས་
མཛད་པ་ལི་ཐང་དུ་འབྲས་དཀར་དྲི་བཟང་གིས་སྦགས་པ་སྤྲིན་གསེབ་ནས་ཕྱི་
ནང་ཀུན་ཏུ་ཆར་ལྟར་དངོས་སུ་བབས། དགུང་ལོ་བཅུ་བདུན་པ་མེ་ཕག་ཟླ་
1ཚེས་12ཉིན་དཔལ་སྤུངས་ཡང་ཁྲོད་དུ་རྗེ་འཇམ་མགོན་ཀོང་སྤྲུལ་ཡོན་ཏན་རྒྱ་
མཚོ་ལས་རང་ལུགས་རྩ་གསུམ་སྤྱི་དང་། བཀའ་རྒྱུད་སྔགས་མཛོད་སོགས་ཀྱི་
དབང་ལུང་ཁྲིད་གསུམ་བར་མེད་གསན་བཞེས་གནང་། སྔོན་ནས་བརྡ་ལྟས་
ཀྱིས་བསྐུལ་བ་ལྟར་མ་མགོན་དམ་བཞག་གི་དབྱངས་ཡིག་མཛད་པར་མནལ་
ལམ་དུ་མི་ནག་པོ་གྲི་ཐོད་འཛིན་པ་ཞིག་ན་རེ། ཁྱེད་ཀྱིས་ང་ལ་དབྱངས་་
བརྩམས་པ་ལེགས། འོན་ཀྱང་ངེད་ལ་མཐོང་བ་དོན་ལྡན་གྱིས་བརྩམས་ པ་
འདི་ཡིན། འདི་ལྟར་བྲིས་ན་ལེགས་ཞེས་ཤོག་དྲིལ་ཞིག་བསྟན་བྱུང་བའི་ནང་
ན་དབྱངས་ཡིག་ཏུ་འདུག་པ་མནལ་སད་འཕྲལ་ཐུགས་ལ་མངའ་བས་ཕྱག་བྲིས་
ཀྱང་མཛད། དགུང་ལོ་བཅོ་བརྒྱད་པ་ས་བྱི་ཟླ་1ཚེས་27ནས་ཡང་ཁྲོད་འཇམ་
མགོན་རིན་པོ་ཆེ་ལས་སླར་ཡང་རིན་ཆེན་གཏེར་མཛོད་ཆེན་མོའི་དབང་ལུང་།
ཤེས་བྱ་ཀུན་ཁྱབ། མངོན་པ་མཛོད། དབུ་མ་འཇུག་པ། མངོན་རྒྱུན།
རྒྱུད་བླ། བདེ་མཆོག་རྩ་རྒྱུད། གསང་འདུས། དྲི་མེད་འོད། སྒྱུ་འཕྲུལ་
གསང་བ་སྙིང་པོ་སོགས་ཀྱི་བཤད་ཁྲིད་གསན། འབྲུག་ཆེན་མཆོག་གི་སྤྲུལ་སྐུ་
ངོས་འཛིན་ན་བཟའ་ཕུལ། སི་ཏུའི་སྤྲུལ་སྐུ་འཁྲུངས་ཡུལ་ཡབ་ཡུམ་སོགས་ཀྱི་
ཡུལ་བཀོད་དཔེ་རིས་ཤོག་ཁྲ་བསྩལ་ནས་བརྩད་ཆོད། མཚན་འདོགས་ཁྲི་
འདོན་སོགས་མཛད། སླར་ཡང་འཇམ་མགོན་ཀོང་སྤྲུལ་རིན་པོ་ཆེ་ལས་་་་
454



ཐུགས་དམ་དོགས་སེལ་བཀའ་ཆོས་འཕྲོ་ལུས་དང༌། བླ་མ་དགོངས་འདུས་ཀྱི་
དབང་ཆེན་ཡོངས་རྫོགས་དང་། གདམས་མཛོད། རིན་གཏེར་ཁ་སྐོང་གི་
དབང་། འཇམ་མགོན་ཉིད་ཀྱི་ཟབ་གཏེར་གསང་མཛོད་དང་བཀའ་འབུམ།
ནང་བརྟག་རྒྱུད་གསུམ་སོགས་ཟབ་མོ་ཉམས་ཁྲིད་དང་འབྲེལ་བའི་དབང་ལུང་
ཁྲིད་གསུམ་སོགས་མཐའ་ཡས་པ་རྣམས་བུམ་པ་གང་བྱོའི་ཚུལ་གྱི་མ་ལུས་པ་
རྫོགས་པར་གསན་ཏེ་དོན་རྒྱུད་རིན་པོ་ཆེའི་བསྟན་པའི་བདག་པོ་ཆེན་པོར་་་
གདོད་ནས་གྲུབ་བཞིན་དུ། སླར་ཡང་ཡེ་ཤེས་དགོངས་བརྒྱུད་འཕོ་བའི་བྱིན་
རླབས་ཀྱིས་ཡབ་སྲས་དགོངས་པ་དབྱེར་མེད་ཡེ་ཤེས་གཅིག་གི་རོལ་པས་སྙིང་པོ་
དོན་གྱི་རྒྱལ་ཐབས་ཆེན་པོར་དབང་བསྐུར། མདོ་སྔགས་གསུང་རབ་རྒྱ་མཚོ་
དང་། རིག་གནས་ཀུན་ལ་ཆགས་ཐོག་མེད་པའི་མཁྱེན་པའི་རྩལ་རྫོགས་ཤིང་
མཁས་གྲུབ་ཡོངས་ཀྱི་དོ་ཟླ་མེད་ པའི་སྤྱི་བོའི་ཅོད་པན་དམ་པར་གྱུར་ཞིང་།
རིས་མེད་བསྟན་འཛིན་དམ་པའི་སྐྱེས་བུ་འཁྲུལ་བྲལ་ངོས་འཛིན་མཛད་པ་ལ་
མཆོག་ཏུ་གྱུར་པའི་མེ་ལོང་གི་གཟུགས་བརྙན་ལྟར་ཤིན་ཏུ་གསལ་བ་གྲངས་ལས་
འདས་པའི་ལུང་བསྟན་གནང་བ་དང༌། དངོས་བརྒྱུད་ཀྱི་དགོན་གནས་་་་་
གཙུག་ལག་ཁང་རྟེན་དང་བརྟེན་པ་མང་པོ་ཉམས་གསོ་གསར་འདེབས་མཛད་
པ། ཞལ་སློབ་དང་འདུས་སྡེ་དུ་མ་ལ་དབང་བཀའ་ལུང་ཁྲིད་གདམས་ངག་
སོགས་བསྩལ་བ་ལས་ཐུགས་སྲས་གྲུབ་པའི་དབང་ཕྱུག་སྒོམ་མེད་ཀྱི་རྣལ་འབྱོར་
པ་ཆེན་པོ་དང་། འཁོར་འདས་རོ་མཉམ་འཁྲུལ་ཞིགས་ཀྱི་རྣལ་འབྱོར་པ་་
སོགས་མང་པོ་བྱུང་ཞིང་། ངེས་དོན་སྒྲུབ་རྒྱུད་སྙིང་པོའི་བསྟན་པའི་བྱ་བ་ལ་
རང་སྐྱ་འཕེར་ངེས་པ་ནི་དུ་མ་བྱུང་ནས་བསྟན་པའི་བྱ་བ་ལ་ཨོ་རྒྱན་སངས་རྒྱས་
གཉིས་པ་དངོས་སུ་བྱོན་པ་ལྟར་རླབས་པོ་ཆེའི་ཕྱག་རྗེས་བཞག དབུས་་་་
གཙང་མདོ་ཁམས་ཙ་རི་སོགས་ཡུལ་གྲུ་དུ་མར་ཞབས་ཀྱིས་བཅག་ནས་གདུལ་བྱ་
སེམས་ཅན་མཐའ་ཡས་པ་གྲོལ་བ་བཞི་ལྡན་གྱིས་ཐར་པའི་ས་བོན་རྒྱ་ཆེན་པོ་
455



བསྐྲུན་པར་མཛད་ནས་སྐུ་ཚེ་འདིའི་གདུལ་བྱ་རེ་ཞིག་རྫོགས་པར་གཟིགས་ཏེ་
ཞལ་ཆེམས་ཕྱག་བྲིས་བཀའ་རྒྱ་མ་ཞིག་སྔོན་ཚུད་ནས་དགེ་སློང་འཇམ་དཔལ་
ཚུལ་ཁྲིམས་ལ་བསྩལ། དེ་ནས་ཆུ་ཁྱི་ལོ་མཆུ་ཟླའི་ཚེས1་ལ་ ཐོ་རེངས་ སྙན་
གསན་རྒྱ་གླིང་སོགས་ཁ་ ཤར་ཕྱོགས་སུ་བསྐོར་ཏེ་གཏོང་བཅོལ་མཛད། ཉི་མ་
རྩེ་ ཤར་ལ་ཕྱི་ནང་ མཚམས་ ཐོ་བཞག མཚམས་འོག་ཏུ་ཡོད་པའི་མདུན་་་་
འདུག་སྐོར་ན་དར་བཏང་བ་སོགས་བྱས། ཐུན་བཞི་ཆག་མེད་དུ་མཛད་ཅིང་།
ཚེས་5ནས་ ཐོར་ཐུན་སྲོད་ཐུན། སྔ་དགོང་ཐུན་གཉིས་རྣམས་ལ་བཀའ་རྒྱ་
ཅན་གྱི་ལྗགས་བསྙེན་གསུངས། དེ་ནུབ་ཞབས་སྐྱིལ་ཀྲུང་། སྐུ་གཡས་ཕྱོགས་
ཅུང་ ཟད་ བསྙེས་ སྟབས་ དེ་ གའི་ མོད་ ལ་ དགུང༌ གྲངས་ ལྔ་ བཅུ་ རྩ་ གཉིས་ པ
(1922) རབ་བྱུང་བཅོ་ལྔ་པའི་ཆུ་ཁྱི་ནག་ཟླའི་ཚེས་22དགོང་མོར་ཟག་པ་ཀུན་
ཟད་ཞི་བ་འོད་གསལ་མཐའ་དབུས་མེད་པ་ཆོས་སྐུ་ཆེན་པོའི་དབྱིངས་སུ་བདེ་
བར་གཤེགས་སོ། ། །
སྐུ་ཕྲེང་བཅུ་དྲུག་པ་རིག་པའི་རྡོ་རྗེ་བྱོན་པ་ནི། སྐུ་གོང་མ་ཞིང་དུ་་
གཤེགས་ཁར་ཞལ་ཆེམས་ཕྱག་བྲིས་ཞལ་ཤིན་ཏུ་གསལ་བ་འཇོག་གནང་མཛད་
པ་ཇི་བཞིན་བོད་ཤར་ཕྱོགས་སྡེ་དགེའི་ཆར་གཏོགས་པ་འདན་ཁོག་གི་བྱེ་བྲག་
སེང་གེ་གནམ་རྫོང་དུ་ཡབ་ཨ་ཐུབ་སྲས་པོ་ཚེ་དབང་ཕུན་ཚོགས་དང༌། ཡུམ་
རྒྱ་མཁར་སྐལ་བཟང་ཆོས་སྒྲོན་གྱི་སྲས་སུ ( 1924) རབ་བྱུང་བཅོ་ལྔ་བའི་ཤིང་
བྱི་ ཟླ་6ཚེས་15ཉིན་སྐུ་བལྟམས། སྐུ་གོང་མའི་འདའ་ཁའི་ཞལ་ཆེམས་སུ་་
“འདི་ནས་ ཤར་ ཕྱོགས་གསེར་ལྡན་ཆུ་བོའི་འགྲམ། ། དཔལ་གྱི་རི་ལ་ ཨ་ དང་
ཐུབ་ཀྱིས་བརྒྱན། །ཡབ་ཀྱི་རིགས་ནི་ཆོས་དཀར་རྗེ་བོའི་རིགས། །འཇིག་རྟེན་
མཁའ་འགྲོའི་ལྷུམས་ སུ་ གནས་ མལ་མཐོང་” ཞེས་པ་སོགས་ཡབ་ཡུམ་ རིགས་
རུས་ཁྱིའུའི་དགུང་སྙིང་སོགས་ཤིན་ཏུ་གསལ་བའི་ཞལ་ཆེམས་ཕྱག་བྲིས་ཚིགས་
སུ་བཅད་པ་སྡེབ་སྦྱོར་ངོ་མཚར་སྙན་འཇེབས་ཀྱིས་སྤུས་པའི་དགོངས་དོན་སོར་ ་
456



བཞག་གིས་དཔལ་ཀརྨ་པའི་ཡང་སྲིད་མཆོག་གི་སྤྲུལ་སྐུ་འཁྲུལ་བྲལ་དུ་ཚེགས་
མེད་བདེ་བླག་ངང་ངོས་འཛིན་ཞུས། དགུང་ལོ་བརྒྱད་དུ་བཞེས་པ(1931)
རབ་བྱུང་བཅུ་དྲུག་པའི་ལྕགས་ལུག་ཟླ་ཚེས་ལ། དཔལ་སྤུངས་ཏཱ་སི་ཏུ་ཀུན་
མཁྱེན་པདྨ་དབང་མཆོག་རྒྱལ་པོས་གཙོས་ཁམས་དབུས་ཀྱི་རིས་མེད་སྐྱེས་ཆེན་
དུ་མ་དང་། གཞུང་གནས་ནས་རྒྱལ་མཆོག་བཅུ་གསུམ་པ་ཆེན་པོའི་རྩེ་ཤོད་སྐུ་
ཚབ་དང༌། རྒྱ་གར་བལ་པོ་འབྲུག་པ་འབྲས་ལྗོངས་ལ་དྭགས་སོགས་རྒྱལ་ཁབ་
སོ་སོའི་སྐུ་ཚབ། དེ་འབྲེལ་རྒྱལ་ཁབ་ཕྱི་ནང་ཕྱོགས་མང་པོ་ནས་འདུས་པའི་བླ་
སྤྲུལ་མི་དཔོན་གྱིས་གཙོས་སྐྱེ་བོ་མཆོག་དམན་མཐའ་ཡས་པ་རྣམས་ནས་རྟེན་
གསུམ་མཎྜལ་དང་མངའ་གསོལ་དགའ་སྟོན་རྟེན་འབྱུང་གི་ལེགས་འབུལ་བསྟར་
ནས་དཔལ་འོག་ མིན་ མཚུར་ མདོའི་ གཙུག་ལག་ ཁང་ཆེན་པོར་དོན་རྒྱུད་ཀྱི་་
བསྟན་པའི་བདག་པོར་ཆོས་ཀྱི་སེང་གེའི་ཁྲི་འཕངས་མཐོན་པོར་མངའ་གསོལ།
དེ་ནས་ཕྱི་ནང་གི་རིག་གནས་སྤྱི་དང་མདོ་སྔགས་ཆོས་སྒོ་མཐའ་ཡས་པ་རྣམས་
ལ་རིམ་པས་གསན་བསམ་མཐར་ཕྱིན་པ་མཛད། ལྷག་པར་རིགས་ཀྱི་བདག་
པོ་བྱམས་མགོན་ཏཱའི་སི་ཏུ་པད་མ་དབང་མཆོག་རྒྱལ་པོ་དང་། འཇམ་མགོན་
ཀོང་སྤྲུལ་དཔལ་ལྡན་མཁྱེན་བརྩེའི་འོད་ཟེར་རྣམ་གཉིས་ལས་རང་ལུགས་ཟབ་
དོན་གྱི་གཞུང་དང་གདམས་ངག་མཐའ་དག་བུམ་པ་གང་བྱོའི་ཚུལ་དུ་གསན་
ནས་དོན་རྒྱུད་ཀྱི་དགོངས་པ་འཕོས་ཏེ་ངེས་པའི་དོན་གྱི་རྟོགས་པ་མངོན་དུ་གྱུར་
ནས་མཆོག་གི་རྡོ་རྗེ་སློབ་དཔོན་ཆེན་པོར་དབང་བསྐུར། སྒྲུབ་རྒྱུད་གསེར་
རིའི་ཕྲེང་བར་མངོན་དུ་ཕྱོགས་པའི་དོན་གྱི་ཁྱབ་བདག་རྡོ་རྗེ་འཆང་ཆེན་པོར་
གྱུར། མཆོག་གྱུར་གླིང་པའི་གཏེར་བྱོན་ཨོ་རྒྱན་ཆེན་པོས་ཀརྨ་པ་སྐུ་ཕྲེང་བཅོ་
ལྔ་ནས་བཅུ་བདུན་བར་གྱི་མཚན་བྱང་ཐུན་མོངས་མ་ཡིན་པ་རྡོ་རྗེའི་ལུང་གིས་
བསྟན་ པ་ ལྟར “ དཔལ་ རང་བྱུང་ ཡེ་ ཤེས་ རིག་ པའི་ རྡོ་ རྗེར” མཚན་ གསོལ།
དགུང་གྲངས་བཅོ་ལྔ་པ(1928) རབ་བྱུང་བཅུ་དྲུག་པའི་ས་སྟག་ལོར། ཀུན་
457



མཁྱེན་ཏཱའི་སི་ཏུ་རིན་པོ་ཆེ་ལས་དགེ་ཚུལ་གྱི་སྡོམ་པ་བཞེས་པ་དང༌། དེ་ནས་
དགུང་གྲངས་ཉེར་གསུམ་པ (1946) མི་ཁྱི་ལོར་སླར་ཡང་ཀུན་མཁྱེན་ཏའི་སི་
ཏུ་མཁན་སློབ་དང་བཅས་ནས་བསྙེན་པར་རྫོགས་པ་དགེ་སློང་གི་དངོས་པོ་ཡང་
དག་པ་བཞེས། མཚུར་ཕུའི་གདན་སར་གཙུག་ལག་ཁང་མ་ལག་ཉམས་གསོ་
གསར་བཞེངས་རྒྱ་བསྐྱེད་སོགས་གཏོས་ཆེ་དང་། རྟེན་གསུམ་མཆོད་ཆ་མང་
པོ་ཡང་གསར་བསྐྲུན་མཛད་པ་སོགས་སྐུ་ཐོག་འདིར་བསྟན་པ་ཤིན་ཏུ་དར་བའི་
ཚད་དུ་སླེབས་པ་དང༌། མདོ་དབུས་གང་སར་དགོན་གནས་ལྷ་ཁང་སོགས་
དངོས་རྒྱུད་ཀྱི་རྟེན་དང་བརྟེན་པ་ཉམས་གསོ་གསར་འདེབས་ཀྱང་མང་པོ་་
གནང༌། བོད་ལྗོངས་དབུས་གཙང་ མདོ་ ཁམས་ སྟོད་སྨད། མངའ་རིས།
རྒྱ་གར་བལ་ཡུལ་འབྲུག་པ་འབྲས་ལྗོངས་སོགས་ཡུལ་གྲུ་མང་པོར་དངོས་སུ་་
ཞབས་ཀྱིས་བཅག་སྟེ་གདུལ་བྱ་སྐྱེ་བོ་སྐད་རིགས་མི་གཅིག་པ་གྲངས་ལས་འདས་
པ་རྣམས་ལ་ཞལ་མཇལ་ཕྱག་བྱིན་ཆོས་ཀྱི་འཁོར་ལོས་རང་རང་ཁམས་དབང་
དང་མཚམས་པའི་རྒྱུད་ལ་རྡོ་རྗེ་གསུམ་གྱི་བྱིན་རླབས་བཞུགས་ནས་ཐམས་ཅད་
གྲོལ་བ་བཞི་ལྡན་གྱི་ཡང་དག་པའི་ས་ལ་བཀོད། ས་ཕྱོགས་གང་སར་སྐུ་ཆུང་
ངུའི་དུས་ནས་བཟུང་མཆོག་གི་དངོས་གྲུབ་ཐོབ་པའི་གྲུབ་རྟགས་རྫུ་འཕྲུལ་རིམ་
པར་བསྟན་པ་དང་མངོན་པར་མཁྱེན་པ་མངའ་བ་ནི་འདིར་བརྗོད་ཀྱིས་མི་
ལངས། རིས་མེད་བསྟན་འཛིན་གྱི་སྐྱེ་བུ་སྤྲུལ་པའི་སྐུ་འཁྲུལ་བྲལ་ལུང་བསྟན་
ངོས་འཛིན་རྟགས་ཐོན་མཛད་པ་ནི་སྤྲུལ་སྐུ་ངོས་འཛིན་དང་པོ་ཟུར་མང་གར་
དབང་སྤྲུལ་སྐུ་ནས་བཟུང་སྤྲུལ་སྐུ་སྟོང་ཕྲག་བརྡོལ་བ་དང་། དགེ་ཚུལ་སློང་གི་
སྡོམ་པ་བསྩལ་བ་ནི་སྐུ་ཕྲེང་རིམ་བྱོན་གྱི་ནང་ནས་ཆེས་མང་ཤོས་ཀྱི་གྲས་སུ་
གཏོགས་ཤིང༌། དབུ་ཞྭ་མཐོང་གྲོལ་རིན་པོ་ཆེ་ཡང་ཐོག་མར་ནང་ཆེན་སྣ་
དགོན་དུ་སྒྲོན་བཞེས་ནས་བཟུང་གྲངས་ཀྱིས་མི་ལང་བ་བཞེས་ནས་སྐྱེ་འགྲོ་
རྣམས་ལ་ཞལ་མཇལ་གནང་། དགུང་ལོ་སུམ་ཅུ་སོ་གཅིག་པ (1954) རབ་
458



བྱུང་བཅུ་དྲུག་པའི་ཤིང་རྟ་ལོར་གོང་ས་སྐྱབས་མགོན་རྒྱལ་བའི་དབང་པོ་ཐམས་
ཅད་མཁྱེན་གཟིགས་བསྟན་འཛིན་རྒྱ་མཚོ་མཆོག་གིས་དབུས་བོད་ཀྱི་བླ་དཔོན་
ཆེ་དྲག་ཉིས་བརྒྱ་སྐོར་དང་ལྷན་དུ་ཕེབས་ནས་དུས་བབས་སོགས་དངོས་ཡོད་རྒྱུ་
ནག་ཏུ་གཟིགས་སྐོར་དང་བོད་ཀྱི་ལས་དོན་སྐོར་བོད་སྤྱིའི་བསྟན་པ་ཆབ་སྲིད་
བདེ་ ཐབས་ལ་སྨན་པའི་གང་ཅིའི་བཀའ་གྲོས་སོགས་གོང་ ས་མཆོག་གི་ཕྱག་་
དཔུང་གཞོགས་འདེགས་ཞུ་རྒྱུས་མཚོན་དགོངས་འཆར་གྲོས་གཞིའི་ཐོག་དབུ་
ཁྲིད་ཀྱི་ཐུགས་འགན་རྒྱ་གང་ཆེ་བཞེས་ཏེ་སྟོན་འཁོར་ལྷན་རྒྱས་ཉེ་ཞོ་མེད་པར་
བདེ་བར་བོད་དུ་ཕྱིར་ཕེབས( 1959) རབ་བྱུང་བཅུ་དྲུག་པའི་ས་ཕག་ལོ་བོད་
དུ་དུས་ཟིང་བྱུང་བར་བརྟེན་ཉེན་གཡོལ་དུ་སྨན་ལྗོངས་འབྲུག་ཡུལ་བརྒྱུད་རྒྱ་
གར་དུ་ཕེབས། རྒྱ་གར་སྲིད་གཞུང་ལ་འབོད་བསྐུལ་མཛད་དེ་བྲོས་བྱོལ་དུ་
འབྱོར་བའི་བོད་མི་རྣམས་ལ་སྐྱོབ་གསོ་རོགས་རམ་ཡོང་བའི་དབུ་འདྲེན་གྱིས་
དོན་སྨིན་གང་ལེགས་ཐོབ་པ་མཛད། བསྟན་པ་སླར་གསོའི་ཆེད་དུ་ཐུགས་
བཞེད་ལྟར་འབྲས་ལྗོངས་རུམ་བཏེགས་ཀྱི་གནས་སུ་གདན་ས་བཤད་སྒྲུབ་ཆོས་
འཁོར་ གླིང་ དང༌ སྒྲུབ་ གྲྭ་ བཅས་ གྲྭ་ སྒྲུབ་ ཁག་ གཉིས་ གསར་ དུ་ ཕྱག་ བཏབ།
འབྲུག་ཡུལ་དུ་གདན་ས་བཀྲ་ཤིས་ཆོས་གླིང་བཏབ། བལ་ཡུལ་དང་ལ་དྭགས་
སོགས་ལའང་དགོན་སྡེ་གསར་བསྐྲུན་མཛད། ཕྱི་རྒྱལ་ཡུ་རོབ་དང་ཨ་གླིང་།
ཤར་ལྷོ་ཨེ་ཤི་ཡ་ བཅས་པར་ཆོས་ལུགས་མི་རིགས་རིས་སུ་མ་ཆད་པའི་སྐྱེ་བོ་
མཆོག་དམན་འབུམ་ཕྲག་བརྒལ་བ་རྣམས་ལ་དམ་པའི་ཆོས་ཀྱི་འབྲེལ་བ་རྒྱ་ཆེར་
མཛད་པ་ལས་བཅོས་མིན་དད་ལྡན་སྣོད་རུང་གི་སློབ་མ་ཇི་སྙེད་ཅིག་བྱུང་བ་མ་
ཟད། ཕྱི་རྒྱལ་ཡུལ་གྲུ་མང་པོར་བསྟན་གཞི་ཆོས་ཚོགས་ཀྱང་བརྒྱ་ཕྲག་གསུམ་
ལྷག་པ་གསར་འཛུགས་གནང༌། རུམ་བཏེགས་གདན་ས་རང་དུ་བཤད་གྲྭ་
ཆེན་མོའི་ཁང་ཆེན་ཐོག་བརྩེགས་བཞི་པ་གསར་རྒྱག་མཛད་དེ་སྒྲིག་ཆས་ཟ་མལ་
ནར་གཏོང་གིས་སློབ་གཉེར་བ་ལྔ་བརྒྱ་མན་འཛུགས་གཉེར་དང༌། གསོ་སྐྱོང་
459



«་ན་
གནང་། རྒྱ་གར་རྒྱལ་ས་ལྡི་ལི་གསར་པར་རྒྱ་གར་སྲིད་གཞུང་ནས་ས་ཆ་ཕུལ་
ཏེ་བོད་རིགས་གཙོ་བོར་བྱས་པའི་ཕྱི་རྒྱལ་བའི་མི་རིགས་རིས་མེད་དོན་གཉེར་
ཅན་རྣམས་ཀྱི་ཆེད་དུ་ལུགས་མི་འདྲ་བའི་ནང་པའི་ཆོས་དང་རིག་གཞུང་ཐོས་
བསམ་སློབ་སྦྱོང་ཉམས་ལེན་རང་རང་ཅི་དགར་ལོངས་སྤྱད་ཆོག་པའི་ཉམས་
ཞིབ་ཁང་མི་གྲངས་སྟོང་ཕྲག་ཙམ་གཤོང་བའི་ཁང་ཆེན་ཐོག་བརྩེགས་ཅན་སྒྲིག་
ཆས་ཟ་མལ་རང་འགྲིགས་གསར་བསྐྲུན་མཛད་པ་དང་། ད་དུང་ཨེ་ཤེ་ཡ་ནུབ་
ཕྱོགས་སུ་ཡོད་ པའི་ཆོས་ཚོགས་ཁག་རྣམས་གོང་འཕེལ་དང་ གསར་འཛུགས་
གང་མང་གནང་རྒྱུའི་དགོངས་གཞི་ཡོད་པ་དང༌། རྒྱལ་ས་ལྡི་ལིར་པར་ཁང་
འགོ་ཁྲིད་ལས་བྱ་བཅས་པ་གཏན་འཛུགས་གིས་རྒྱལ་བའི་བཀའ་འགྱུར་རིན་པོ་
ཆེ་ཆ་ཚང་ལྔ་བརྒྱ་ཐམ་པ་པར་བསྐྲུན་མཛད་དེ་རྒྱལ་ཁབ་ཕྱི་ནང་དུ་དགེ་འདུན་
བཅུ་ཕྲག་ཡན་གྱི་རིས་མེད་དགོན་སྡེ་མཐའ་དག་གི་གསུང་རྟེན་དུ་འགྱེད་ནས་
སྦྱོར་འབུལ་མཛད་ཟིན་པ་དང་ ད་དུང་བསྟན་འགྱུར་ཆ་ཚང་ལྔ་བརྒྱ་པར་་་་་
འདེབས་ལས་ཀ་བྱེད་མུས་ལ་གོང་ལྟར་ཕྱོགས་མེད་དུ་འགྱེད་འབུལ་གྱིས་དགོན་
སྡེ་རེར་བཀའ་བསྟན་ཆ་ཚང་རེ་འཇོག་བཞག་གནང་རྒྱུའི་ཐུགས་འདུན་བཅས་
ནི་བསྟན་པའི་བྱ་བར་ཐུགས་ཀྱི་བཞེད་པའི་ གཙོ་བོར་འཛིན་གནང་བ་ཡིན།
བོད་དུ་རྒན་རྒོན་འཆི་ཁ་མ་རྣམས་ལ་མྱོང་གྲོལ་བྱིན་རླབས་ནི་ཤིན་ཏུ་མཁོ་གལ་
ཆེ་བར་མཁྱེན་ཏེ་འགྲོ་བའི་རེ་སྐོང་ཆེད ( 1968) ས་སྤྲེལ་ལོར་འབྲས་ལྗོངས་
གདན་སར་སྨན་བསྒྲུབས་ཆེན་མོ་མཛད་དེ་ཁམས་ཕྱོགས་སུ་སྨན་འགྱེད་ཟངས་
ཐལ་མ་གནང་བས་རི་ཀླུང་ས་ཆ་མང་པོར་མྱོང་གྲོལ་རྩ་བརྒྱད་སྟོང་སྦྱར་གྱི་དམ་
རྫས་ཤོག་བམ་དམ་འབྱར་མ་ཞལ་བྱང་འཁོད་པ་ཡང་སྐལ་ལྡན་རྣམས་ལ་རྙེད་
སོན་ལག་འབྱོར་དངོས་སུ་བྱུང་བ་མང་པོ་བྱུང་། འབྱུང་འགྱུར་སྙིང་པོ་དོན་
རྒྱུད་ཀྱི་བསྟན་པ་རིན་པོ་ཆེའི་སྲོག་འཛིན་དུ་བཞེད་དེ་ཞྭ་དམར་རིན་པོ་ཆེས་
གཙོས་པས་སི་ཏུ་རྒྱལ་ཚབ་བཅས་ཀྱི་སྤྲུལ་པའི་སྐུ་རྣམས་བྱིས་པའི་སྐུ་དུས་ནས་
460



ཐུགས་བརྩེ་ཆེན་པོས་བོད་ནས་རྒྱ་གར་ཕྱོགས་སུ་སྐུ་དང་འབྲལ་མེད་དུ་ཕྱག་ཕྱིར་
འཁྲིད་གནང་ནས་སྤྱན་འབྲས་ལྟར་བསྐྱངས་པ་མ་ཟད་བསླབ་པ་སློབ་གཉེར་
གང་སར་མཚན་དོན་མཚུངས་ངེས་པ་ཡོང་རྒྱུའི་བྱམས་གཟིགས་དོ་དམ་ཐུགས་
རེ་ཆེ་བསྐྱེད་མཛད་དེ་རིག་གནས་སྤྱི་དང་རང་ལུགས་ཀྱི་འདོན་ཆོག་ཕྱག་ལེན་
སོགས་རྨངས་གཞིའི་མཁྱེན་ཡོན་གང་ཅི་ཡང་དག་པ་དགོངས་ཤིང་མངའ་བའི་
སྐྱེས་བསྲིངས། ཁྱད་པར་ཐུགས་ཀྱི་སྲས་པོ་གོང་གསལ་བྱམས་མགོན་ཏཱའི་སི་
ཏུ་སྤྲུལ་པའི་སྐུ་པད་མ་དོན་ཡོད་གྲུབ་པ། ཞྭ་དམར་སྤྲུལ་སྐུ་ཆོས་ཀྱི་བློ་གྲོས།
རྒྱལ་ ཚབ་ གོ་ ཤི་ སྤྲུལ་ སྐུ་ གྲགས་ པ་ འཕྲིན་ ལས་ ཀུན་ ཁྱབ་ དཔལ་ བཟང་ པོ།
འཇམ་མགོན་ཀོང་སྤྲུལ་རིན་པོ་ཆེ་བློ་གྲོས་ཆོས་ཀྱི་སེང་གེ་རྣམས་ལ་བཀའ་རྒྱུད་
རྒྱལ་བ་ཡབ་སྲས་ སྐྱོང་བཀུར་རེས་མོས་མཛད་སྲོལ་ཡོད་པ་ལྟར་རྗེ་ཉིད་ནས་
གསན་བཞེས་མཛད་པའི་མདོ་རྒྱུད་རྒྱ་མཚོའི་དབང་བཀའ་ལུང་ཁྲིད་ཇི་ཡོད་
དང༌། ལྷག་པར་དོན་རྒྱུད་ཀྱི་ཕྱག་ཆེན་ནཱ་རོའི་ཆོས་དྲུག་དང་། ཨིནྡྲ་བྷོ་དྷི་
ལ་ སོགས་པ་འཕགས་ཡུལ་གྲུབ་ཆེན་རྣམས་ ཀྱིས་དངོས་སུ་བོད་དུ་བྱོན་ནས་་
གསུངས་ པའི་ཐུན་མོངས་མ་ཡིན་པའི་མན་ངག་སོགས་གདམས་པ་ཟབ་མོ་་་
མཐའ་དག་བུམ་པ་གང་བྱོའི་ཚུལ་དུ་ ལྷག་ མ་ མ་ལུས་ པར་ རྒྱུད་ སྤེལ་ གནང་།
གཞན་ཡང་བསྟན་འཛིན་གྱི་སྐྱེས་ཆེན་དམ་པ་དུ་མར་དབང་ལུང་ཁྲིད་སོགས་
སྨིན་གྲོལ་རྒྱབ་གསུམ་ཆ་ཚང་བའི་བཀའ་དྲིན་བསྐྱངས། དེ་རྗེས་ཕྱི་རྒྱལ་ནས་
དད་སྦྱིན་ཞིག་གིས་རླངས་འཁོར་ ཕེབས་གྲུ་ཆུང་ངུ་ཞིག་ཕུལ་བར་ ཐོག་མར་་
འཇོག་དུས་བོད་ཡུལ་དུ་ ཁ་ཕྱོགས་ནས་འཇོག་དགོས་ པའི་བཀའ་ཕེབས་པ་
སོགས་རེ་ཞིག་ཕྱི་རྒྱལ་ཁག་གི་གདུལ་བྱ་འགྲོ་དོན་རྫོགས་པར་གཟིགས་པ་དང་།
སླར་ཡང་སྐུ་གོང་མ་རྣམས་དང་རྗེས་མཐུན་པའི་བོད་ལྗོངས་གཙོ་བོར་གྱུར་པའི་
རྒྱ་བོད་ཧོར་ཡུ་གུར་མི་ཉག་འཇང་ལ་སོགས་པའི་མི་རིགས་དུ་མའི་གདུལ་བྱ་
རྣམས་སྔོན་གྱི་དད་པ་དང་ཐུགས་རྗེ་ཟུང་དུ་འབྲེལ་བའི་སྟོབས་ཀྱིས་ཅུང་ཟད་
461



ཀྱང་བཏང་མི་བྲ་བར་སྐུ་ཐོག་མང་པོར་རྗེས་སུ་འཛིན་པའི་ཐུགས་བསྐྱེད་དམ་
བཅའ་བརྟན་པོ་བདག་གིར་ཁུར་དུ་བཞེས་པ་ལྟ་བུས་བོད་གངས་ཅན་གྱི་ལྗོངས་
སུ་ཐུགས་འདུན་གཏད་པའི་རྣམ་པ་མཛད་སྤྱོད་གང་ས་ནས་ཡང་ཡང་བསྟན་ཏེ་
དགུང་གྲངས་ལྔ་བཅུ་རྩ་བརྒྱུད་པ(1981) རབ་བྱུང་བཅུ་དྲུག་པའི་ལྕགས་བྱ་
ཟླ་9ཚེས་8ཉིན་སྔ་དྲོའི་ཆུ་ཚོད (11) ཐོག་ཨ་རིའི་གྲོང་ཁྱེར་ཤེལ་ཀ་སྤམ་ཞེས་
པར་མཁན་པོ་ཀར་ཐར་དང་བླ་མ་ནོར་ལྷ་གཉིས་ལ་སྐབས་དེར་སྒྲིབ་བྲལ་ཡེ་
ཤེས་ཀྱི་གཟིགས་པ་བོད་དུ་གཟིགས་ནས་མ་འོངས་པའི་ཡབ་ཡུམ་གཉིས་གསལ་
པོར་གཟིགས་པ་དང་། འཁོར་འདས་ཐམས་ཅད་ལག་མཐིལ་ལྟར་གཟིགས་
ཚུལ་སོགས་ཞིབ་པར་གསུངས་ནས་རེ་ཞིག་དགོངས་པ་ཞི་བ་འོད་གསལ་གྱི་
དབྱིངས་ཆེན་པོར་གཤེགས་པའི་ཚུལ་བསྟན་ཏོ། །
དེ་ནས་སྐུ་ཕྲེང་བཅུ་བདུན་པ་ཇི་ལྟར་བྱོན་པའི་ཚུལ་ནི། རྒྱལ་མཆོག་སྐུ་
གོང་མ་རིག་པའི་རྡོ་རྗེ་མཆོག་སྐུ་གཤེགས་རྒྱུའི་ལོ་ལྔའི་སྔོན་རོལ་དགུང་གྲངས་ལྔ་
བཅུ་རྩ་གསུམ་པ ( 1977) རབ་བྱུང་བཅུ་དྲུག་པའི་ཆུ་སྦྲུལ་ཟླ་6ཚེས་4ཉིན་རྒྱ་
གར་གྲོང་ཁྱེར་ཀ་ལི་ཀ་ཏ་ནས་རྒྱལ་མཆོག་བཅུ་དྲུག་པ་ཆེན་པོ་མཆོག་ནས་གོས་
ཆེན་སེར་པོའི་ཐུམ་ཅན་གྱི་སྲུང་འཁོར་ཞིག་སྲས་ཀྱི་ཐུ་བོ་ཏཱ་ཡི་སི་ཏུ་རིན་པོ་ཆེ་
མཆོག་ལ་གནང་སྟེ་འདི་ཁྱེད་ཀྱི་སྲུང་བ་ཡིན་པས་སྐུ་དང་འབྲལ་མེད་འཆོང་ཞེས་
མགུལ་སྲུང་གི་ཚུལ་དུ་གནང་བ་ལྟར་སི་ཏུ་རིན་པོ་ཆེའི་མགུལ་དུ་འབྲལ་མེད་
བཅངས་བ་ལས་གཞན་གྱི་ཐུགས་སྣང་གང་ཡང་མ་བྱུང་བ་དང༌། དེ་རྗེས་
འབྲུག་པ་རྒྱལ་ཡུམ་མཆོག་ནས་ཕེབས་གྲུ་ཆུང་ངུ་ཞིག་ཕུལ་བར་དེའི་ཁ་བོད་དུ་
ཕྱོགས་ནས་འཇོག་དགོས་པའི་བཀའ་བསྩལ། དེ་ནས་གདན་ས་མ་ལག་དང་།
སྙིང་པོ་དོན་རྒྱུད་ཀྱི་བསྟན་པ་རིན་པོ་ཆེ་ཡོངས་རྫོགས་ཞྭ་དམར་སྤྲུལ་སྐུ་ཆོས་ཀྱི་
བློ་གྲོས་དང་། བྱམས་མགོན་ཀྭན་ཏིང་ཏཱ་སི་ཏུ་སྤྲུལ་སྐུ་པདྨ་དོན་ཡོད་གྲུབ་པ།
རྒྱལ་ ཚབ་ གོ་ ཤི་ སྤྲུལ་ སྐུ་ གྲགས་ པ་ འཕྲིན་ ལས་ ཀུན་ ཁྱབ་ དཔལ་ བཟང་ པོ།
462



འཇམ་མགོན་ཀོང་སྤྲུལ་བློ་གྲོས་ཆོས་ཀྱི་སེང་གེ་བཅས་ཐུགས་ཀྱི་སྲས་མཆོག་ཏུ་
གྱུར་པའི་བུ་ཆེན་རྣམས་ལ་གཏད་ནས་བསྟན་འགྲོའི་བྱ་བ་གང་ཅིའི་ཞལ་བཀོད་
ཞིབ་ཆ་བཅས་བསྩལ་ཏེ། དགུང་གྲངས་ལྔ་བཅུ་རྩ་བརྒྱད་པ(1981)རབ་
བྱུང་བཅུ་དྲུག་པའི་ལྕགས་བྱ་ཟླ་9ཚེས་8ལ་རེ་ཞིག་དགོངས་པ་ཆོས་དབྱིངས་སུ་
བསྡུ་བར་མཛད། སྐུ་གདུང་ཞུགས་ལ་བཞིན་སྐབས་འབྲས་ལྗོངས་ཕྱོགས་སུ་
རྣམ་ཀུན་ཡོང་སྲོལ་མེད་པའི་རྒོད་ཐང་དཀར་ཞིག་བར་སྣང་ནས་ལྡིང་བསྐོར་
མང་པོ་བྱས་ཏེ་ཉི་མ་ནུབ་ཕྱོགས་ཀྱི་ནམ་མཁའི་དབྱིངས་ཆེན་པོར་ཇེ་མཐོར་
འཕུར་ནས་ཐིམས་པ་དང༌། མེ་ལྕེ་རབ་ཏུ་འབར་བའི་རྩེ་མོ་བོད་དུ་ཕྱོགས་པ་
དང་དུད་པ་རྣམས་ཀྱང་ཐོག་མར་བར་སྣང་ནས་ནམ་མཁའི་དབྱིངས་སུ་ཀ་བ་
སླང་བ་ལྟར་དྲང་པོར་ཕྱིན། དེ་ནས་གློ་བུར་དུ་སྐོར་འཚུབས་བྱས་ཏེ་རུམ་
བཏེགས་ གཙུག་ ལག་ ཁང་ དང༌ འདུ་ ཁང་ནང་ དུ་ ཡུན་ རིང་འཁྱིལ་ བ་ དང་།
ཐུགས་ལྗགས་སྤྱན་གསུམ་སྐུ་གདུང་རིང་བསྲེལ་དུ་མ་བྱོན་ཅིང༌། མཐར་དུ་བ་
རྣམས་སྤྲིན་པ་ལྟར་ནུབ་ཀྱི་ཕྱོགས་སུ་དལ་གྱིས་འགྲོ་བ་དང༌། ནམ་དཔྱད་
ལེགས་ཤིང་འཇའ་སྤྲིན་འཁྲིགས་པ་སོགས་ལྟས་ངོ་མཚར་བ་མང་པོ་བྱུང་བ་དང་།
སྤུར་ཁང་ནང་གི་སྤུར་ཐལ་གྱི་ཐོག་ཏུ་བྱིས་པ་ཆུང་ངུའི་ཞབས་རྗེས་ཆ་གཅིག་
ཞལ་བོད་དུ་ཕྱོགས་པ་ས་ལེར་བྱོན་པ (འབྲས་ལྗོངས་མང་ཚོགས་རྣམས་ཀྱིས་
བོད་ནི་འབྲས་ལྗོངས་ནས་བརྩིས་པའི་ནུབ་ཕྱོགས་ལྟ་བུར་ཡོད་པའང་རྒྱུན་དུ་
གླེང་སྲོལ་སྣང་) སོགས་མཚུར་མཐོང་རྣམས་ཀྱི་ཐུན་མོང་སྣང་ངོར་དེ་ལྟར་དུ་
གྲུབ་ཅིང་རྒྱུན་གྱི་ཐུགས་བཞེད་དང་མཛད་སྤྱོད་ཀྱི་རྣམ་པ་གང་ས་ནས་སྔོན་གྱི་
སྐུ་གོང་མ་རིམ་བྱོན་རྣམས་ནས་གདུལ་བྱའི་དད་པ་དང་བླ་མའི་ཐུགས་རྗེ་ཟུང་
དུ་འབྲེལ་ནས་ཐུགས་སྨོན་ལས་འབྲེལ་གྱི་མཚམས་སྦྱར་བའི་རྒྱ་བོད་ཧོར་གསུམ་
ཡུ་གུར་ཀའོ་ལི་མི་ཉག་འཇང་ལ་སོགས་པའི་ཡུལ་གྲུ་མང་པོའི་སྐྱེ་འགྲོ་མཐའ་
ཡས་པ་རྣམས་སྐུ་ཐོག་མང་པོར་རྗེས་སུ་བཟུང་ནས་འབྲེལ་ཚད་དོན་ལྡན་གྱིས་
463



མཐར་ཐམས་ཅད་ཕྱིར་མི་ལྡོག་པའི་གོ་འཕང་དམ་པར་འགོད་པར་ཞལ་གྱིས་
འཆིས་པ་ལྟར་མ་འོངས་པའི་ཡང་སྲིད་རིན་པོ་ཆེ་ཡུལ་གྲུ་དེ་རྣམས་ཀྱི་གྲོང་དང་
གྲོང་གདལ་གྲོང་ཁྱེར་གྱི་ས་ཁུལ་གང་རུང་ཞིག་ལ་འཁྲུངས་རྒྱུར་ཚང་མས་རྗེས་
དཔག་བྱས། དེ་ནས་བདག་ཉིད་ཆེན་པོ་ཞིང་གཞན་དུ་གཟིགས་ནས་ལོ་ལྔ་
ཐོག་ཏུ་བོད་ལྗོངས་ཆོས་ཀྱི་ཞིང་ས་ མདོ་ ཁམས་ཆབ་མདོ་ཁུལ་ཆབ་མདོ་རྫོང་
ཁོངས་ལྷ་ཐོག་བ་གོར་གྱི་འབྲོག་སྡེ་ཞིག་ལ་ཡབ་ཀརྨ་དོན་གྲུབ་བཀྲ་ཤིས་དང༌།
ཡུམ་ རང་བཞིན་ གྱི་ སེམས་ རྒྱུད་བཟང་ཞིང་ཆོས་ལ་དཀར་བ་བྱམས་ མཁས་་་
བཟའ། གདུང་ཆོས་རྡོ་སོགས་ཡུལ་ལུང་ཡབ་ཡུམ་ རིགས་རུས་བཅས་སུ་་་
གཟིགས་པ་ལྔས་ཡུམ་གྱི་ལྷུམས་སུ་བཞུགས་འདུག་ཡབ་ཡུམ་གཉིས་ལ་དེ་གོང་
སྲས་སྲས་མིང་སྲིང་དྲུག་བྱུང་ཀྱང་སྲས་བགྲེས་པ་གཅིག་ལས་གཞན་རྣམས་སྲས་
མོ་ཤ་སྟག་ཡིན་པ་ལ་བརྟེན་ཡབ་ཡུམ་ནས་འཁོར་བའི་རྩ་བ་རྒྱ་ཆེན་པོ་འཕེལ་བ་
ལ་ཐུགས་ཆད་དེ་རྒྱལ་མཆོག་སྐུ་གོང་མའི་ཞལ་སློབ་རྒྱུ་སྣེ་དགོན་གྱི་སྒྲུབ་དཔོན་
ཕྱིས་མདོ་ཁམས་ཕྱོགས་སུ་མཚན་སྙན་ཤིན་ཏུ་ཆེ་ཞིང་དེང་དུས་ཀྱི་མི་ལ་གཉིས་
པར་གྲགས་པ་བླ་མ་ཀར་རྣམ་རིན་པོ་ཆེའི་དྲུང་དུ་ལོ་རྒྱུས་གསོལ་ཏེ་འཁོར་རྩ་རྒྱ་
ཆེར་མི་འགྲོ་བའི་སྐྱབས་འཇུག་ཞུས་པར་ཀར་རྣམ་རིན་པོ་ཆེས་ཡབ་ཡུམ་གཉིས་
ནས་སྐྱབས་འགྲོ་མ་ཎི་དུང་ཕྱུར་སོགས་ཁ་བཏོན་དུ་བྱེད་རྒྱུའི་ཞབས་རིམ་ཁག་
སྒྲུབ་དགོས་པ་རྣམས་གསུངས། དེ་ལྟར་ལེགས་བར་བསྒྲུབས་ན་ཐུན་མོང་མ་
ཡིན་པའི་བུ་གཅིག་འབྱུང་བར་འགྱུར། ཞེས་པའི་ལུང་བསྟན་སྐྱབས་འཇུག་
སོགས་ གནང་། འོན་ཀྱང་ཞབས་རིམ་རྣམས་འགྲོ་གྲངས་དག་ཐོན་མ་བྱུང་
བའམ། བར་ཆད་ལྟ་བུས་དེ་རྗེས་སུ་སླར་ཡང་སྲས་མོ་ཞིག་འཁྲུངས་ནས་ཁྱོན་
སྲས་མོ་དྲུག་བྱུང་བ་ལ་ཡབ་ཡུམ་གཉིས་ནས་ཤིན་ཏུ་མ་དག་པའི་སྣང་བ་འཆར་
ཏེ་འཇིགས་ནས་ལྷ་ཐོག་ཀར་ལེགས་དགོན་གྱི་བླ་མ་གྲུབ་ཆེན་ཚེ་དབང་དཔལ་
ལྡན་གྱི་དྲུང་དུ་མ་དག་པའི་འབྲས་བུ་འདི་འདྲ་ཅི་བྱས་ཀྱི་རྣམ་སྨིན་ཡིན་ནམ་
464



ཞེས་ཐུགས་དམ་སྐྱབས་འཇུག་ཞུས་པར། གྲུབ་ཆེན་གྱི་ལུང་ལས་ཨ་ཕོ་ཀར་
རྣམ་རིན་པོ་ཆེའི་ལུང་རྟགས་དགོངས་དོན་གྱི་ཞབས་རིམ་དང་གཅིག་མཚུངས་
སུ་གསུངས། དེ་རྣམས་རྩེ་གཅིག་ཏུ་འབད་ནས་གསོལ་བ་བཏབ་ན་ད་དེ་ཁྱོད་
ལ་བུ་ཁྱད་པར་འཕགས་པ་ཞིག་འབྱུང་བས་ངེད་ནས་ཀྱང་སྐྱབས་འཇུག་བྱེད་
ཅེས་སོགས་གསུངས་པ་དང༌། ཡང་གྲུབ་ཆེན་གྱིས་བུ་དེ་འཁྲུངས་ན་ངེད་ལ་
སྟེར་ཨེ་ཡོང་གསུང་པ་ལ། ཡབ་ཡུམ་ནས་བུ་འབྱུང་བའི་སྐྱབས་འཇུག་ཡོང་བ་
དང་གལ་ཏེ་བྱུང་ན་ཁྱེད་ལ་འབུལ་ཞེས་སྐབས་དེར་ཞལ་ཐལ། དེ་ནས་བླ་མ་
རྣམ་གཉིས་ཀྱི་བཀའ་ རྟགས་ ལྟར་མཆོག་གསུམ་ལ་གསོལ་འདེབས་ཀྱིས་ངག་
འདོན་རིམ་གྲོ་རྣམས་ལ་ཡང་འབད་བསྐྱར་འབད་ཞུས་པར་མཆོག་གསུམ་བསླུ་
མེད་ཀྱི་བདེན་མཐུ་ལས་ལོ་དེར་སྔར་མེད་ནམ་དཔྱད་དང་ལོ་ཕྱུགས་ལེགས་ཤིང་
སྐལ་པ་བཟང་པོའི་ཤིང་རྟས་ཀུན་ནས་སྤྱན་དྲངས་པ་ལྟར་ཡུམ་བྱམས་མཁས་
བཟའ་བློ་དགའ་ལ་མངལ་བྱུང་སྟེ་ཐུགས་ལ་བདེ་བ་ཆེན་པོ་དང་ལྡན་པའི་ངང་
(1985) རབ་བྱུང་བཅུ་དྲུག་པའི་ཤིང་གླང་ཟླ་5ཚེས་1རེས་གཟའ་ལྷག་པ་སྐུ་
གོང་མའི་སྐུའི་བླ་གཟའ་དང་ད་ ལྟའི་ཆུང་སྲིད་རིན་པོ་ཆེའི་ སྐུའི་སྲོག་གཟའ་
བཅས་གཟའ་ཚེས་དགེ་བའི་ཉིན་ནམ་ལང་ཡོས་ཀྱི་སྔ་ཆ་དང་པོའི་ལྷག་པ་རྙེད་
པའི་ཐུན་མཚམས་ཐོག་རྒྱལ་དབང་ཀརྨ་པ་ཆེན་པོའི་ཡང་སྲིད་རིན་པོ་ཆེ་རིས་
མེད་འགྲོ་བ་ཡོངས་ཀྱི་ སྐྱབས་ མགོན་དམ་ པར་ མི་མཇེད་འཇིག་རྟེན་ཁམས་་་
འདིར་ཆེར་བསྙིགས་བསྟན་འགྲོའི་དོན་དུ་བསམ་བཞིན་སྲིད་པ་བཟུང་བའི་
ཚུལ་ གྱིས་སླར་ཡང་ཞལ་ གཟིགས་ཏེ་ཡུམ་ལ་ངལ་བ་མེད་པར་མཚན་དཔེས་་
བརྒྱན་པའི་སྤྲུལ་པའི་སྐུར་བདེ་བར་སྐུ་བལྟམས་སོ། ། དེའི་གོང་དུ་ཡུལ་ལུང་
དེར་འཇའ་འོད་རྟག་ཏུ་འཁྲིགས་པ་དང་ཡབ་ཚང་གི་སྦྲའི་གུང་ཤིང་གི་སྟེང་དུ་
བྱ་རྒྱལ་ཁུ་བྱུག་ཅིག་བབས་ནས་གསུང་སྙན་མང་པོ་སྒྲོགས་པ་དང་། དེ་རྗེས་
སྦྲ་ཡི་གྲུ་མཆོན་ཐོག་ཏུ་ཁྲ་དར་མ་ཞིག་བབས་ནས་སྐད་སྙན་སྣ་ཚོགས་སྒྲོག་སྟེ་
465



རྣམ་འགྱུར་མང་པོ་བསྟན་པ་ལ་ཡབ་ནས་ཁྲ་གླག་སྤྱང་གསུམ་སྦྲ་སྟེང་དུ་བབས་
པ་ནི་དགྲ་ལྷ་འཁོར་ཞིང་ངོ་མཚར་ཆེ་བའི་ལྟས་སུ་ངོས་འཛིན་མཛད། ཡུམ་གྱི་
མནལ་ལམ་དུ་ཡང་བྱ་ཁྲུང་ཁྲུང་གསུམ་གྱིས་ཞོ་དཀར་ཡོལ་གང་ཁོང་ཉིད་ལ་ཕུལ་
ནས་ཞོ་ཡི་སྟེང་དུ་གསེར་གྱིས་བྲིས་པ་ལྟ་བུའི་ཡི་གེ་འདི་ཁྱེད་ཀྱི་བུ་ཡི་རྟགས་ཡིག་
ཡིན་ཟེར་བ་དང་བྱ་ངེད་གསུམ་ཨོ་རྒྱན་པད་མས་ཁྱེད་རང་གི་མདུན་དུ་བཏང་
བ་ཡིན་ཟེར། ཡང་ཡུམ་གྱི་ཐུགས་ཀ་ནས་འཇའ་ཚོན་ཁ་དོག་སྣ་ཚོགས་འཕྲོས་
པ་དང་། སྦྲ་ཡི་ཕྱི་རོལ་ནས་འཇའ་འོད་མང་པོའི་གུར་ཁང་ཕུབ་པ་དེའི་ཀློང་
དཀྱིལ་ནས་བཀྲ་ཤིས་རྟགས་བརྒྱུད་སོགས་ཀྱི་རེ་ཁ་ཤིན་ཏུ་ངོ་མཚར་ཅན་བྱུང་བ་
ན་ཡུམ་གྱི་ཐུགས་དགོངས་ལ་འཇའ་དེ་བཟུང་ནས་དོན་དེ་རྣམས་ཡབ་ལ་ཞུ་
དགོས་སྙམ་པའི་ངང་དུ་མནལ་སད། སྐུ་བལྟམས་པའི་ཞོགས་པར་སྦྲ་གུར་གྱི་
སྟེང་དུ་སླར་ཡང་བྱ་ཁུ་བྱུག་ ཅིག་བབ་ནས་སྐད་སྙན་སྣ་ཚོགས་ སྒྲོག་པ་ དང༌།
སྐུ་བལྟམས་དུས་སྐུ་ཤ་ཤིན་ཏུ་དཀར་བ་ཡ་མཚན་ཅན་དུ་སྣང་བ་དང་ཡུལ་ལུང་
དེར་སྐྱེ་བོ་ཚང་མས་དངོས་སུ་ཐོས་པའི་དུང་དཀར་དང་རག་དུང་རྒྱ་གླིང་སོགས་
ཀྱི་སྒྲ་རྒྱུན་མ་ཆད་པར་ཆུ་ཚོད་གཉིས་ཙམ་དུ་གྲགས་པར་མི་ཐམས་ཅད་མཁའ་
གྲུའི་སྒྲ་ཡིན་པར་སྙམས་ཏེ་ནམ་མཁར་ཡུན་རིང་བལྟས། དེ་ནས་ཞིབ་ཏུ་རྟག་
སྐབས་ཡུམ་གྱི་གཟིམ་གུར་ནང་ནས་གྲགས་ཀྱི་ཡོད་པ་དེ་ཁུལ་གྲོང་མི་ཀུན་ཤེས་
སུ་བྱུང་བ་དང་ནམ་མཁར་འཇའ་འོད་ཀྱི་གུར་ཕུབ་པ་སོགས་ལྟས་བཟང་ངོ་
མཚར་ཅན་དུ་མ་བྱུང༌། སྐུ་སྲིང་མ་ཆུང་ཤོས་དབྱངས་མཚོ་ནས་ཨ་པོ་དགའ་
དགའ་ཞེས་པ་མཚན་དུ་གསོལ་བས་ཡུལ་མི་ཀུན་གྱིས་མཚན་དེ་ལྟར་དུ་ཞུ།
བྱིས་པ་ཆུང་ངུའི་དུས་སུ་རྡོ་དང་སྤོ་མཐོ་སོགས་ཀྱི་ཁྲི་བརྩིགས་ཏེ་བཞུགས་ནས་
ཚིག་བདུན་གསོལ་འདེབས་སོགས་གསུངས། སེམས་ཅན་གསོད་པ་གཟིགས་
དུས་སྙིང་རྗེ་ཤིན་ཏུ་ཆེ་བས་བཤུམས་པ་སོགས་མཛད། དགུང་ལོ་བཞི་ལ་་
ཕེབས་དུས་དཀར་ལེགས་དགོན་གྱི་གྲུབ་ཆེན་ཚེ་དབང་དཔལ་ལྡན་ནས་ཡབ་
466



ཡུམ་གཉིས་ཀྱིས་ སྔོན་ནས་ཞལ་བཞེས་ ཐལ་བ་ལྟར་ སླངས་པས་ ཁོང་ལ་ཕུལ།
དེ་རྗེས་གྲུབ་ཆེན་གྱིས་འདི་དམ་པའི་སྐྱེ་བུ་ཞིག་ཏུ་འདུག་པས་རབ་ཏུ་བྱུང་བ་
ཡིན་གསུངས་ནས་དཀར་ལེགས་དགོན་དུ་སྒྲིགས་ཞུགས་མཛད། དགོན་པ་
ནས་ཀྱང་གཟིགས་མཐོང་ཆེན་པོ་བྱས་ཏེ་གྲལ་དུ་ཁྲི་ཆུང་ངུ་ཞིག་ལ་བཞུགས་སུ་
གསོལ། དེ་ནས་དགུང་ལོ་བདུན་པ (1991) ལྕགས་ལུག་ལོར་བྱམས་མགོན་
ཀཱན་ཏིང་ཏཱའི་སི་ཏུ་རིན་པོ་ཆེ་ཕྱི་རྒྱལ་ནས་དཔལ་སྤུངས་གདན་སར་ཞབས་སོར་
འཁོད་པར་གྲུབ་ཆེན་དང་ལྷན་ཅིག་ཏུ་ཡབ་ཡུམ་སྲས་དང་བཅས་པ་མཇལ་བར་
བཅར་སྐབས་བུ་འདི་སྐྱེས་བུ་ཆེན་པོ་ཞིག་ཡིན་གསུངས། མཚན་ཨོ་རྒྱན་་་་
འཕྲིན་ལས་ཞེས་སུ་གསོལ་བ་ལས་འདི་ཡིན་འདི་མིན་གྱི་ཞལ་གསལ་གང་ཡང་མ་
གནང༌། རྗེས་སུ་ཧོར་ཁོག་ ཏུ་ ཕེབས་མཚམས་ སི་ ཏུ་ རིན་པོ་ཆེས་མཛོད་་་་་
བཏགས་ཉིན་མོ་བདེ་ལེགས་ཤིག་ལ་དབུས་སུ་ཚིགས་སུ་བཅད་པའི་སྐུ་བསྟོད་
ཕྱག་བྲིས་དང་། གཡས་གཡོན་དུ་ཕྱག་རྗེས་བཅས་ཡོད་པ་ཞིག་འབུལ་རྒྱུར་
ཕྱིར་བསྐུར་གནང༌། དེ་ནས་སི་ཏུ་རིན་པོ་ཆེ་རྒྱ་ནག་པེ་ཅིང་དུ་ཕེབས་པ་དང་
སླར་ཡང་སི་ཏུ་པདྨ་དབང་མཆོག་གི་ཕྱག་ཕྲེང་ཞིག་མགུལ་སྲུང་དུ་འབུལ་རྒྱུར་
བསྐུར་གནང་མཛད། དེ་ནས་ ཀར་ལེགས་དགོན་དུ་སྒྲིགས་ལ་མུ་མཐུད་་་་་
བཞུགས་པ་སོགས་སུས་ཀྱང་མ་འཚོར་བར་དགུང་གྲངས་བདུན་དུ་བཞེས་པའི་
བར་མཛད་པ་དེ་ཙམ་བསྐྱངས་གནང་འདུག་ཀྱང་། འབྲས་ལྗོངས་ནས་རྒྱལ་
བ་ཡབ་སྲས་རྣམས་ཀྱིས་ཞལ་ཆེམས་ཕྱག་བྲིས་ངོ་མ་གར་བཞུགས་རྒྱུའི་ཉེར་སྤྱད་
པ་དང༌། སྒར་ཆེན་རྟེན་སྒོམ་ཁག་ནང་འཚོལ་ཞིབ་ཞུས་ཀྱང་ཕྱག་སོན་མ་བྱུང་
བར་ནེམས་ནུར་དུ་ལུས་སྟབས་དཔལ་རྒྱལ་བའི་དབང་པོ་ཀརྨ་པ་དུས་གསུམ་
མཁྱེན་པའི་ཡང་སྲིད་འཕགས་ཡུལ་གྱི་བསྟན་འགྲོའི་དོན་ཞིག་ཏུ་གཟིགས་ནས་
ལོ་བཅུ་སྐོར་དུས་འགྱངས་བྱུང་བའི་ལོ་རྒྱུས་ཡོད་པ་ལས། དེ་བྱིངས་སྐུ་ཕྲེང་
ཕལ་ཆེ་བ་ཞིང་དུ་གཤེགས་པའི་ཕྱི་ལོ་ནས་ཡང་སྲིད་བྱོན་ཏེ་གདུལ་བྱ་འགྲོ་དོན་
467



བར་མེད་དུ་བསྐྱངས་གནང་བ་ཤ་སྟག་ལས་འདི་འདྲའི་བར་ཆད་བྱུང་སྲིད་མེད་
ཅེས་མདོ་ཁམས་སྟོད་སྨད་སོགས་བོད་ལྗོངས་གཙོ་བོར་གྱུར་པའི་ཕྱི་ནང་རྒྱལ་
ཁབ་ཁག་ལ་ཡོད་པའི་དགོན་སྡེ་དང༌། ཆོས་ཚོགས་ཁག དད་སྦྱིན་སེར་སྐྱ་
མང་ཚོགས་ལྷ་སྡེ་མི་སྡེ་ཁག་སོགས་སྤྱི་སྒོས་སེར་སྐྱ་མི་མང་རྣམས་ནས་གདན་
འཛིན་རྒྱལ་བ་ཡབ་སྲས་ ལྷན་རྒྱས་དང༌། རུམ་བཏེགས་བླ་བྲང་གི་ལས་སྣེ་
རྣམས་ལ་ཡང་སྲིད་མཆོག་གི་སྤྲུལ་སྐུ་ཞལ་གར་གཟིགས་དང་ནམ་བྱོན་གྱི་དུས་
ཚོད་སོགས་དྲི་བ་ཞུ་བ་དང༌། ཞབས་བསྐུལ་ཞུ་ཡིག་དང་ངོ་བཅར་བཅས་སྔ་
ཕྱིར་གྲངས་མེད་དུ་འབྱོར་ཡང་ཐོག་མར་གོང་མ་རིམ་བྱོན་གྱི་མཛད་ལམ་མཆོག་
ཏུ་གྱུར་པ་འདའ་ཀའི་ཞལ་ཆེམས་ལུང་བསྟན་བཀའ་རྒྱུ་མ་རྙེད་སོན་མ་བྱུང་བ་
དང༌། བར་དུ་ཞལ་གདམས་བཀའ་རྒྱ་མ་རྟེན་སྒམ་ནང་ནས་བྱོན་ཚུལ་དང་
དེའི་དགོངས་དོན་དུ་ད་ལྟར་བཀའ་རྒྱ་ནང་མ་རྟ་ལོའི་བར་ཞལ་དབྱེ་དུས་ལ་མ་
བབས་ཚུལ་དང་། བཀའ་རྒྱ་ཕྱི་མར་དམ་ཚིག་དབང་གིས་སྐུའི་གསང་གསུམ་
ལ་ འགལ་ རྐྱེན་ བར་ ཆད་ ཤིན་ ཏུ་ ཆེ་ བས་ གསང་ རྒྱ་ དོམ་ པོ་ དགོས་ པ་ དང་། །
སྔོན་འགྲོའི་རྐྱེན་ སེལ་ ཞབས་རིམ་གཏོས་ཆེ་སྒྲུབས་དགོས་པའི་དགོངས་དོན་
རྣམས་ཞལ་གསལ་འཁོད་ལུགས་བཅས་གསུངས་ཏེ་ཡབ་སྲས་རྣམས་ནས་ཞལ་
གདམས་བྱོན་ཁུལ་ཡིག་སྐོགས་བཅས་ མང་ཚོགས་རྣམས་ལ་མིག་སྟོན་མཛད་
སྟབས་འཁྲལ་སེལ་མང་ཚོགས་རྣམས་ཀྱི་བློ་བདེ་བག་ཕེབས་སུ་གྱུར་ཐོག་སྔོན་ལ་
རིས་མེད་དགོན་སྡེ་ཐ་དག་ལ་ཞབས་རིམ་གཏོས་ཆེ་བསྒྲུབས་རྒྱུན་རིང་བཅས་ལོ་
བཅུ་གཅིག་ཙམ་སོང་ཡང་སྙིང་པོའི་ཞལ་གདམས་དགོངས་དོན་ཇི་ཡོད་སུས་
ཀྱང་མ་ཤེས་སྟབས་མང་ཚོགས་རྣམས་ནས་འདིའི་སྐོར་ངེས་པར་དམ་འདས་
ལོག་སྨོན་ཅན་ཞིག་གིས་ཕྲ་རྒྱས་ཀྱི་དུག་ཆུས་ཀུན་ནས་མྱོས་ཏེ་ཤིན་ཏུ་གཅེས་
པའི་འགོག་རྐྱེན་སྣ་ཚོགས་ཀྱིས་བར་ཆད་བྱེད་ཀྱི་ཡོད་པར་རྗེས་དཔག་བྱས་ཏེ་
དངངས་སྐྲགས་ཆེན་པོས་འོ་དོད་འབོད་པ་དང་སྨྲེ་སྔགས་ཀྱི་སྒྲ་གང་ས་གང་ནས་
468



སྒྲོག་ཅིང་ཐམས་ཅད་སྐུའི་ཡང་སྲིད་རིན་པོ་ཆེ་ཉིང་མཚམས་གང་དུ་སྦྱོར་བར་
མཛད་ཡོད་དང་། མཆོག་གི་སྤྲུལ་སྐུ་འཁྲུལ་པ་དང་བྲལ་བ་ཞིག་གི་ཟླ་ཞལ་
རིས་མེད་གདུལ་བྱའི་མིག་དབང་ལ་མྱུར་དུ་འཆར་པའི་འདུན་པ་དྲག་པོ་ཆེ་ཆེར་
འཕེལ་བ་ནི་དབྱར་རྔར་བསྲེད་པའི་མདོང་ཅན་གྱིས་འཁྱོག་པོའི་མགྲིན་པས་
ཕྱོགས་སུ་ཉན་རྣ་བྱེད་པ་ཇི་བཞིན་དུ་བགྲང་བྱ་འཕུལ། དེ་ནས་དུས་གང་ཙམ་
སོང་བའི་ཚེ་རྒྱལ་བ་ཡབ་སྲས་བཀའ་སྒྲོས་ཀྱིས་ཡང་སྲིད་མཆོག་སྤྲུལ་རིན་པོ་ཆེ་
བཙས་ གཅོད་དང་གདན་འདྲེན་ཞུ་ཕྱོགས་གང་དགེའི་ཐད་གཙོ་བོའི་ཐུགས་
འགན་དམིགས་བསལ་འཇམ་མགོན་ཀོང་སྤྲུལ་རིན་པོ་ཆེ་བློ་གྲོས་ཆོས་ཀྱི་སེང་གེ་
མཆོག་ནས་སྐྱེད་བཞེས་གནང་རྒྱུའི་གཏན་འཁེལ་མཛད་དེ་སྐུ་ཉིད་རིང་མིན་
བོད་ཕྱོགས་སུ་ཆིབས་སྒྱུར་མཛད་ཉེར་སྤྱི་སྒོས་བསྟན་འགྲོ་ཡོངས་ཀྱི་བགེགས་
ཆག་ལྟ་བུས་བཀའ་ གླིང་ ཕུག་ ཡུམ་ གྱི་དྲུང་ནས་འབྲས་ལྗོངས་རུམ་བཏེགས་་་
གདན་སར་ཕྱིར་ཕེབས་ཀྱི་ཕེབས་ལམ་ཞིག་ཏུ་ཕ་རོལ་མི་དང་མི་མིན་གྱི་བསམ་
སྦྱོར་ངན་གཤོམ་ཇི་ཡིན་གློ་བུར་དུ་ཕེབས་གྲུ་འབར་འཐོར་བྱས་པའི་རྐྱེན་གྱིས་
བསམ་ཡུལ་ལས་འདས་པར་རེ་ཞིག་ཞིང་དུ་གཤེགས་པ་སོགས་འགལ་རྐྱེན་སྣ་
ཚོགས་བྱུང་ནས་སླར་ཡང་རེ་ཞིག་བསྐལ་བ་དང་། མཐར་འབྲས་ལྗོངས་ལྷ་སྡེ་
མི་སྡེའི་འཐུས་མི་དང་ཨ་རི་སོགས་ཕྱིའི་རྒྱལ་ཁབ་ཁག་ལ་ཡོད་པའི་ཀརྨའི་ཆོས་
ཚོགས་ཀྱི་འཐུས་མི་སོགས་གདན་ས་རུམ་བཏེགས་དགོན་དུ་རྒྱལ་བའི་སྲས་པོ་
རྣམས་ཀྱི་སྤྱན་སྔར་རུབ་འཛོམས་ཆེད་བཅར་གྱིས་དཔལ་རྒྱལ་དབང་ཀརྨ་པ་
རང་བྱུང་ཡེ་ཤེས་རིག་པའི་རྡོ་རྗེ་མཆོག་ཞིང་གཞན་དུ་གཤེགས་ནས་ད་བར་ལོ་
ངོ་བཅུ་གཅིག་ཙམ་སོང་ཟིན་ཡང་རྒྱལ་ཁབ་མང་པོའི་མི་རིགས་ཁག་དང་མི་
དམངས་དུ་མའི་རེ་སྒུགས་ལྟར་ད་དུང་ཡང་སྲིད་རིན་པོ་ཆེ་རྩད་གཅོད་གདན་
ཞུའི་སྐོར་ཐུགས་ཁུར་ཞལ་གསལ་གང་ཡང་མེད་པར་དེ་མུར་ནར་འགྱངས་ཁོ་
ནར་སོང་ན་ད་ཆ་རྒྱལ་དབང་ཀརྨ་པ་མཆོག་གི་སྤྲུལ་སྐུ་ཡང་སྲིད་འབྱོན་རྒྱུ་ཡོད་
469



མེད་དང་། སྐུ་གང་དུ་བལྟམས་ཡོད་མེད། བལྟམས་ནས་དུས་ཇི་ཙམ་སོང་
བ། གདན་ཞུ་མཛད་དང་མི་མཛད་སོགས་འུ་ཐུག་ཐ་ཚིག་གི་རྡོ་ཁ་ནན་ལྕི་
ཞུས་སྟབས་རྗེས་སུ་ཆུ་སྤྲེལ་ལོའི་ཟླ་བ་བརྒྱད་པའི་ནང་ཙམ་ལ་ཞལ་གདམས་ཕྱག་
བྲིས་དགོངས་དོན་གསལ་བསྒྲགས་གནང་རྒྱུའི་ཞྭ་དམར་ནས་ཞལ་བཞེས་དང་
ས་ ཡིག་ ཀྱང་ གནོན་ འཇོག་ མཛད་ དེ་ འཐུས་ མི་ རྣམས་ རང༌ རང༌ ཕྱིར་ ལོག་
འོན་ཀྱང་སྐུ་ཚ་ཞྭ་དམར་རིན་པོ་ཆེ་དང་སྐུ་ཚ་ཞྭ་ནག་མཛོད་པ་སྟོབས་དགའ་
གཉིས་ནས་རྒྱལ་དབང་སྐུ་གོང་མའི་ཞལ་གདམས་དགོངས་དོན་དང་བསྟན་
དོན་ལ་རྒྱ་གང་ལ་འང་མི་སེམས་པར་རང་འདོད་སྦུག་འཚང་གི་ཕྱོགས་ལྷུང་ཟེར་
ལོའི་གཟུ་ལུམ་ཡང་ཤུགས་ཆེན་བྱུང་བ་རེད། དེ་ནས་རུམ་བཏེགས་གདན་
སར་ཞལ་ཆེམས་ཕྱག་བྲིས་རྙེད་སོན་མ་བྱུང་ནས་རྒྱལ་བ་ཡབ་སྲས་ཐམས་ཅད་
ཡོངས་སུ་ཐུགས་ཆད་པའི་མཐར་སྔོན་དུ་ཐུགས་སྣང་གང་ཡང་མ་བྱུང་བའི་རྒྱལ་
བ་སྐུ་གོང་མས་ཀ་ལི་ཀ་ཏ་ནས་སི་ཏུ་རིན་པོ་ཆེར་མགུལ་སྲུང་གོས་ཆེན་སེར་པོའི་
འཐུམ་ ཅན་ཞིག་གནང་ནས་སྐུ་ལ་འབྲལ་མེད་བཅངས་གནང་ཡོད་པ་དེ་ལ་་
ཐུགས་དོགས་ལྷང་གིས་བྱུང་སྟེ་སྐྱབས་རྗེ་སི་ཏུ་རིན་པོ་ཆེ་ནས་མགུལ་སྲུང་གི་
རྒྱབ་སྐོགས་ཞལ་དབྱེ་གནང་བར་སྐུ་གོང་མའི་འདའ་ཁའི་ཞལ་ཆེམས་ཕྱག་བྲིས་
ཕྱག་བསྟར་མ་ངོ་མ་མགུལ་སྲུང་ནང་ནས་བྱོན་པར་རྒྱལ་བ་ཡབ་སྲས་ལྷན་རྒྱས་
ནས་ཞལ་མཇལ་ལྷོད་ཞུ་དང་འབྲེལ་འཇམ་མགོན་ཀོང་ སྤྲུལ་རིན་པོ་ཆེ་ནས་་
བརྙན་པར་ཐོག་ཞལ་ཤུས་ཁ་ཤས་ཞུ་གནང་མཛད་པ་སོགས་རྒྱལ་བ་ཡབ་སྲས་
ཐམས་ཅད་དད་གུས་སྤྲོ་གསུམ་གྱི་དགྱེས་འཚོར་བརྗོད་ཀྱིས་མི་ལང་བ་ཐོབ་པ་
དང་། དེ་མཇུག་1992ཟླ་བ་3་པའི་ཚེས་14་ རབ་བྱུང་བཅུ་བདུན་པའི་ཆུ་
སྤྲེལ་ཟླ་བ་1ཚེས་10ཉིན་རུམ་བཏེགས་གདན་སར་ཀུན་མཁྱེན་ཏཱ་སི་ཏུ་རིན་པོ་
ཆེ་དང༌། རྒྱལ་ཚབ་གུ་ཤི་རིན་པོ་ཆེ་རྣམ་གཉིས་ཀྱིས་བཀའ་རྒྱུད་བླ་སྤྲུལ་ཆེ་ཕྲ་
རྣམས་དང་རུམ་བཏེགས་བཤད་སྒྲུབ་ཆོས་གླིང་ཀརྨའི་ཡིག་ཚང་གི་དབུ་ལས་
470



འདུས་སྡེ། འབྲས་ལྗོངས་ལྷ་སྡེ་མི་སྡེ་ཡོངས་རྫོགས་ཀྱི་དབུས་སུ་ཀུན་མཁྱེན་ཏཱ་
སི་ཏུ་རིན་པོ་ཆེ་མཆོག་ནས་རྒྱལ་མཆོག་སྐུ་གོང་མའི་བཀའ་འཆེམས་ཞལ་་་་་
གདམས་ཕྱག་བྲིས་ཕྱག་ལྟར་མའི་དགོངས་དོན་རྣམས་གསལ་བསྒྲགས་གནང་སྟེ་
ཐམས་ཅད་བློ་བདེ་བག་ཕེབས་ཡོང་བའི་བཀའ་དྲིན་བསྐྱངས་གནང་བ་དང༌།
ཞལ་གདམས་ཀྱི་ནང་དོན་དུ《ཨེ་མ་ཧོ། རང་རིགས་པ་ནི་ཀུན་ཏུ་བདེ། །
ཆོས་ཀྱི་དབྱིངས་ལ་མཐའ་དབུས་བྲལ། །འདི་ནས་བྱང་ཕྱོགས་ཁ་བ་ཅན་གྱི་
ཤར། ། ལྷ་ཡི་གནམ་ལྕགས་རང་བྱུང་འབར་བའི་ཡུལ། །འདོད་འཇོས་མཚན་
པའི་ཡིད་འོང་འབྲོག་སྡེ་མཛེས། ། ཐབས་ནི་དོན་གྲུབ་ཤེས་རབ་བློ་ལ་དགའ། །
ས་ལ་སྤྱོད་པའི་ལོ་ཁམ་པ། །དཀར་མོ་རྒྱང་གྲགས་ངོ་མཚར་ཅན། །རྗེ་དོན་ཡོད་
གྲུབ་པས་རྗེས་སུ་བཟུང་། ། ཕྱོགས་རིས་མེད་པས་ཕྱོགས་ཀུན་ཁྱབ། ། ཉེ་རིང་
མེད་པར་ཀུན་ལ་བདེ། ། ཀརྨ་པ་ཞེས་ཡོངས་སུ་གྲགས། ། རྒྱལ་བསྟན་གསལ་
བའི་ཉི་མ་རྟག་ཏུ་འབར»ཞེས་པའི་ཞལ་གདམས་ཕྱག་བྲིས་ཕྱག་བསྟར་མ་ལ་
ཡོན་རྒྱལ་རབས་ཀྱིས་ཕུལ་བའི་པཀྵིའི་གསེར་ཐམ་གྲུ་བཞི་འཇའ་ཟེར་མའི་་་
བཀའ་རྟགས་ཀྱི་ཕྱག་རྒྱ་ཕབ་པ་དེ་དག་གསང་རྒྱ་ཡོངས་སུ་བརྟོལ་ཏེ་དངོས་སུ་
གསལ་བསྒྲགས་གནང་བར་དེར་འདུས་སེར་སྐྱ་མཆོག་དམན་ཡོངས་རྫོགས་དད་
གུས་སྤྲོ་གསུམ་གྱི་དགའ་སྐྱོའི་མཆི་མ་དབང་མེད་དུ་ལྷུང་བ་བྱུང་། དེ་ནས་
བཟུང་སྔོན་ཀརྨ་པ་སྐུ་ཕྲེང་མང་པོ་ཞིག་ལ་དཀར་ཕྱོགས་ཀྱི་ ལྷ་རྣམས་ཀྱིས་་་་
བསྒྲགས་ནས་ཡབ་ཡུམ་སོགས་ཀྱིས་གསང་བའི་ཐབས་དང་སྦེད་པའི་གནས་མ་
མཆིས་པར་གསང་རྒྱ་རང་བཞིན་གྱིས་བརྡོལ་ཏེ་ཉེ་རིང་རྒྱལ་ཁམས་ཐམས་ཅད་
དུ་སངས་རྒྱས་ཀརྨ་པའི་སྤྲུལ་པའི་སྐུ་ཡུལ་ག་གེ་མོར་སྐུ་བལྟམས་སོ་ཞེས་ཡོངས་
གྲགས་སུ་བྱུང་བ་དེ་བཞིན་དུ་སྐབས་འདིར་ཡང་འཛམ་གླིང་སྐྱེ་འགྲོ་རྣམས་ཀྱི་རྨ་
བྱའི་སྒྲ་འཛིན་དབང་པོར་དབྱར་གྱི་རྔ་སྒྲ་ཐོས་པ་བཞིན་ཕྱོགས་ཡོངས་སུ་ཁྱབ་སྟེ་
ཐམས་ཅད་དགའ་དད་སྤྲོ་གསུམ་གྱི་ཡིད་དབང་རབ་ཏུ་གཡོས་པར་གྱུར་ནས་ད་
471



དེ་མཆོག་གི་སྤྲུལ་པའི་སྐུ་འབྱོན་པར་ངེས་པས་གསང་གསུམ་ལ་འགལ་རྐྱེན་མི་
འབྱུང་བར་མྱུར་དུ་ཞལ་མཇལ་བའི་སྨོན་པ་དང་བཅས་རེ་བསྒུགས་ཞུ་གིན་དུ་
མཆིས། དེ་ནས་གདན་ས་འོག་མིན་མཚུར་མདོའི་གདན་འཛིན་དཔལ་ཀརྨ་
པའི་འཕྲིན་ལས་ཀྱི་བྱེད་པོ་དེ་སྔའི་སྐུ་བཅར་བླ་ཆེན་གོ་ཤྲི་སྒྲུབ་དཔོན་ཀརྨ་བདེ་
ཆེན་རང་གྲོལ་དང་། དགོན་མ་ལག་གཉིས་ཀྱི་བདག་གཉེར་ཀྲུའུ་རེན་ཀརྨ་བློ་
གྲོས་བཟང་པོ། རྡོ་སློབ་ཀརྨ་བློ་གྲོས་འཕྲིན་ལས་དཔལ་བཟང་པོ་སོགས་སྒར་
གོང་འོག་ གཉིས་ཀྱི་བླ་ལས་འདུས་སྡེ་རྣམས་དང་། མདོ་དབུས་ཆོས་ རྒྱུད་་
ཁོངས་གཏོགས་ཀྱི་གྲྭ་བཙུན་དགོན་སྡེ་ཁག་དང་། དད་སྦྱིན་མང་ཚོགས་ཁྲི་
ཕྲག་མང་པོ་མགྲིན་གཅིག་གིས་ཕྱོགས་གཅིག་ནས་སྐུ་ཕྱའི་ཞབས་རིམ་དང་སྲུང་
མའི་རྐང་འཕྲིན་ སོགས་གཏོས་ཆེར་འབད་སྒྲུབ་དང་། ཕྱོགས་གཅིག་ནས་་
བོད་རང་སྐྱོང་ལྗོངས་མི་རིགས་ཆོས་ལུགས་ལས་དོན་ཨུ་ཡོན་ལྷན་ཁང་དང་།
རང་སྐྱོང་ལྗོངས་མི་དམངས་སྲིད་གཞུང་། རྒྱལ་སྲིད་སྤྱི་ཁྱབ་ཁང་ཆོས་ལུགས་
ཅུས་དང་། ཀྲུང་དབྱངས་མི་དམངས་སྲིད་གཞུང་བཅས་རིམ་པ་ཁག་ལ་རྒྱལ་
དབང་ཀརྨ་པ་སྐུ་ཕྲེང་བཅུ་དྲུག་པ་རིག་པའི་རྡོ་རྗེ་མཆོག་གི་ཡང་སྲིད་སྤྲུལ་པའི་
སྐུ་རྒྱལ་ཁབ་ཕྱི་ནང་ས་ཕྱོགས་གང་དུ་སྐུ་བལྟམས་ཡོད་ཀྱང་སྐུ་ཕྲེང་རིམ་པའི་
མཛད་ལམ་ཐུན་མོང་མ་ཡིན་པར་གོང་མས་འོག་མ་ལུང་དུ་བསྟན་པ་ཞེས་རང་
དབང་ཡང་སྲིད་ གང་ དུ་ འབྱོན་ རྒྱུའི་ཞལ་ཆེམས་ལུང་བསྟན་ཕྱག་བྲིས་ཞལ་་་
གསལ་རེ་འཇོག་གནང་མཛད་སྲོལ་ལ་དེ་གའི་དགོངས་དོན་གཞི་བཟུང་ངོས་
འཛིན་དང་སྐུ་ཕྲེང་རིམ་པའི་གདན་ས་མཚུར་ཕུ་དགོན་དུ་གདན་ཞུ་ཁྲི་འདོན་
བཅས་ཞུས་ཆོག་པ་དང་དེ་འབྲེལ་ཁྲི་གསོལ་རབ་བཞེས། སྙིང་པོ་དོན་རྒྱུད་ཀྱི་
དབང་ལུང་གདམས་ཟབ་འབུལ་བཞེས་བཅས་བཀའ་རྒྱུད་ རྒྱལ་བ་ཡབ་སྲས་
སྔར་སྲོལ་གྱི་མཛད་ལམ་ལྟར་ཕྱི་རྒྱལ་ནས་རྒྱལ་བ་ཡབ་སྲས་རྣམས་མཚུར་གདན་
དུ་གདན་ཞུ་ཆོག་པ་བཅས་ཀྱི་སྙན་ཞུ་རིམ་ཕུལ་དང༌། ཕྱོགས་གཅིག་ནས་རུམ་
472



བཏེགས་ སུ་ གདན་འཛིན་རྒྱལ་བ་ཡབ་སྲས་རྣམས་ལ་ཞལ་ཆེམས་ཕྱག་བྲིས་་་་
དགོངས་དོན་རང་ལ་གཞིར་བཞག་ཕྱོགས་ལྷུང་སྤངས་པའི་སྒོ་ནས་ཡང་སྲིད་
འཁྲུལ་བྲལ་མྱུར་དུ་ངོས་འཛིན་གདན་ཞུ་ཞུ་རྒྱུ་ཡོང་བ་དང་། རྒྱ་གར་དུ་འགྲོ་
བ་ལྷ་དང་བཅས་པའི་བླ་མ་གོང་ས་སྐྱབས་མགོན་རྒྱལ་དབང་ཐམས་ཅད་མཁྱེན་
གཟིགས་ཆེན་པོ་བསྟན་འཛིན་རྒྱ་མཚོ་མཆོག་ལ་སྐྱབས་མགོན་སྐུ་གོང་མའི་ཞལ་
ཆེམས་ཕྱག་བྲིས་ངོ་མ་དེར་ཡོད་ཐོག་ནས་སྙན་སེང་དང་སྦྲགས་བཀའི་སློབ་སྟོན་
བཅས་འཕྲལ་མྱུར་ཞུ་ གནང་ཡོང་བའི་ཞུ་འཕྲིན་ཡང་ཡང་ཕུལ་ ཐོག་བྱམས་་་
མགོན་ ཀུན་ ཏིང༌ ཏཱ་ སི་ ཏུ་ པདྨ་ དོན་ ཡོད་ གྲུབ་ པ་ རིན་ པོ་ ཆེ་ མཆོག་ དང་།
མཚུར་ཕུ་རྒྱལ་ཚབ་གོ་ཤི་ཀརྨ་གྲགས་པ་བསྟན་པ་ཡར་འཕེལ་འ ཕྲིན་ལས་ཀུན་
ཁྱབ་རྣམ་གཉིས་ནས་རྒྱལ་བ་ཡབ་སྲས་ཀྱི་དད་དམ་ལར་རྒྱ་དང་བཅོས་མིན་མོས་
གུས་དྲག་པོ་ནམ་ཡང་མི་ལྷོད་པའི་ཐུགས་བརྩོལ་ཆེན་པོས་རྡ་རམ་ས་ཐེག་ཆེན་
ཆོས་གླིང་གི་ཕོ་བྲང་དུ་ངོ་བཅར་དང་འབྲེལ་པའི་ཞལ་གདམས་ཕྱག་བྲིས་ངོ་མ་
དང་སྦྲགས་གནས་ལུགསཾ་ སྙན་དུ་གསོལ་བར། གོང་ས་མཆོག་ནས་ཐུགས་
དགྱེས་ པ་ཆེན་པོས་བཀའ་བཟང་ཕྱིར་ཕེབས་དགོངས་དོན་དུ། “གཤམ་་་
གསལ་ཞལ་འཆེམས་དོན་མཐུན། སྐྱེད་བྱེད་ཀརྨ་དོན་གྲུབ་དང་། མ་ཡུམ་
བློ་དགའ་གཉིས་ཀྱི་བུ་ཤིང་གླང་ལོ་པ་དེ་བཞིན་ཀརྨ་པ་སྐུ་ཕྲེང་བཅུ་དྲུག་པའི་
ཡང་སྲིད་དུ་ངོས་འཛིན་གཏན་འཁེལ་བྱེད། སྐུ་ཚེ་མཛད་འཕྲིན་རྒྱས་པའི་
སྨོན་འདུན་བཅས། ཏཱ་ལའི་བླ་མས། བོད་ཆུ་སྤྲེལ་ཟླ་4ཚེས་30སྤྱི་ལོ་1992་
ཟླ་ བ་ 6པའི་ ཚེས་ 30ལ།” ཞེས་ མགུལ་ སྲུང་དང༌། མགུལ་ དར་ བཅས།
སྦུག་ཐམ་བཀའ་བཟང་རིན་པོ་ཆེའི་ཕྱིར་ཕེབས་བསྩལ་བ་མ་ཟད། གོང་ས་
སྐྱབས་མགོན་ཆེན་པོའི་ཐུགས་དམ་གྱི་གཟིགས་སྣང་དུའང་། ལུང་པ་ཁ་ལྷོ་ལ་
བསྟན་པ། སྤང་རི་དང་ཤིང་ནགས་ཀྱི་ཚལ་ཡོད་པའི་ས་ལ་ཡང་སྲིད་རིན་པོ་
ཆེ་འཁྲུངས་ཡོད་ཚུལ་སོགས་ཀྱང་བཀའ་བཟང་སྤྱི་ཕེབས་བཅས་བཀའ་དྲིན་
473



བསྐྱངས་འདུག དེ་བཞིན་དུ་ས་སྐྱ་གོང་མ་རིན་པོ་ཆེ་དང༌། སྨན་གླིང་ཁྲི་
ཆེན་རིན་པོ་ཆེ། བཀའ་རྒྱུད་པའི་བླ་སྤྲུལ་ཆེ་ཕྲ་ཀུན་ནས་ཀྱང་རྒྱལ་མཆོག་བཅུ་
དྲུག་པ་ཆེན་པོའི་འདའ་ཁའི་ཞལ་གདམས་དང་། ལྷག་པར་གོང་ས་སྐྱབས་
མགོན་ཆེན་པོའི་ཐུགས་དམ་གཟིགས་སྣང་སྟེ། སྐྱེད་བྱེད་ཀརྨ་དོན་གྲུབ་དང་།
མ་ཡུམ་བློ་དགའི་མཚན་ཅན་གཉིས་ཀྱི་ཁྱིའུ་ཤིང་གླང་ལོ་པ་དེ་བཞིན་ཀརྨ་པ་སྐུ་
ཕྲེང་བཅུ་དྲུག་པའི་ཡང་སྲིད་རིན་པོ་ཆེར་ངོས་འཛིན་བསྐྱངས་པར་ཚང་མས་
ཡིད་ཆེས་དང་ལེན་ལྷད་མེད་ཞུ་གནང་མཛད་པ་དང་། དེ་འབྲེལ་ཀུན་མཁྱེན་
སི་ཏུ་རིན་པོ་ཆེ་མཆོག་ནས་ཀྱང་རྒྱལ་དབང་རྡོ་རྗེ་འཆང་རང་བྱུང་རིག་པའི་རྡོ་
རྗེའི་ངོ་མཚར་ཐུགས་ཀྱི་མཆོད་རྟེན་རིན་པོ་ཆེའི་དྲུང་དུ་ཐུགས་དམ་རྟག་པའི་
འབྲས་བུར་ཡང་། འབྲས་ལྗོངས་ཀརྨའི་གདན་སའི་བྱང་ཕྱོགས་གངས་ཅན་
བོད་ཡུལ་གྱི་ཤར་ཕྱོགས་ལྷ་ཐོག་གི་ས་གནས། འདོད་འཇོ་བ་ཡི་མིང་རྟགས་
ཀྱིས་མཚན་པའི་འབྲོག་སྡེར་ཡབ་མིང་དོན་གྲུབ་དང་ཡུམ་མིང་བློ་དགའ་ཅན་ལ་
ཕག་བྱི་གླང་གསུམ་གང་རུང་གི་ལོ་ པར་འཁྲུངས་ཤིང་། སྐུ་བལྟམས་པའི་
སྐབས་སུ་དུང་དཀར་དང་འབྲེལ་བའི་རྟེན་འབྲེལ་གྱི་མཚན་མ་འབྱུང་བར་སྣང་
ཞེས་དང་། “རྒྱལ་བ་སྲས་བཅས་ གཞན་བདེ་ཁོ་ནས་དགྱེས། ། ལྷ་རྣམས་་
མཁའ་ལས་བདེན་པའི་གླུ་དབྱངས་ལེན། །དབྱིངས་ཀྱི་རང་བཞིན་སྲིད་གསུམ་
ཞི་བས་བལྟམས། །དམ་པའི་དོན་ནི་སྒྲོ་བཀུར་གཡུལ་ལས་རྒྱལ།” རྒྱལ་བ་རྡོ་
རྗེ་འཆང་རང་བྱུང་རིག་པའི་རྡོ་རྗེའི་ངོ་མཚར་ཐུགས་ཀྱི་མཆོད་རྟེན་རིན་པོ་ཆེའི་
མདུན་དུ། ཀྲོན་ཏིང་ཏཱ་ཡི་སི་ཏུ་པདྨ་དོན་ཡོད་གྲུབ་པས་བླ་མ་ལ་མོས་གུས་
བཅོས་མ་མ་ཡིན་པའི་ངང་ནས་ཡི་གེར་བཀོད་པའོ། །རྒྱལ་བ་སྲས་དང་བཅས་
པའི་དགེ་ལེགས་སྩོལ་ཅིག ཆོས་སྐྱོང་དམ་ཅན་རྒྱ་མཚོས་འཕྲིན་ལས་སྒྲུབས་
ཤིག་ཅེས་གསུངས་པ་སོགས་དུས་གསུམ་རྗེན་གཅེར་དུ་གཟིགས་པའི་རིས་མེད་
སྐྱེས་ཆེན་དམ་པ་དུ་མའི་ཡེ་ཤེས་ཀྱི་གཟིགས་སྣང་གཅིག་ཏུ་མཐུན་པ་དང་བསྟན་
474



སྲུང་དམ་ཅན་རྣམས་ཀྱི་བདེན་ནུས་འཕྲིན་ལས་བསམ་གྱི་མི་ཁྱབ་པ་བཅས་ཀྱི་
མཐུ་ལས་ཡང་སྲིད་རིན་པོ་ཆེ་ངེས་རྙེད་འཁྲུལ་བྲལ་རྩད་གཅོད་ཞུ་ཕྱོགས་སྐོར་
ཡང་བོད་རང་སྐྱོང་ལྗོངས་ཀྱི་ཀྲུའུ་ཞི་རྒྱལ་མཚན་ནོར་བུ་མཆོག་སྐུ་ངོ་མའི་མགྲིན་
ཐོག་ནས་མཚུར་དགོན་གྱི་དོན་གཅོད་པར་སྤྱི་ལོ་1992་ཟླ་5པའི་ཚེས་6བོད་ཆུ་
སྤྲེལ་ཟླ་བ་3པའི་ཚེས་༢ཉིན་རྒྱལ་དབང་ཀརྨ་པ་རིན་པོ་ཆེ་སྐུ་ཕྲེང་བཅུ་དྲུག་པའི་
ཞལ་གདམས་དགོངས་དོན་ལྟར་ཡང་སྲིད་སྤྲུལ་པའི་སྐུ་ས་གནས་གར་འཁྲུངས་
རྩད་གཅོད་གདན་ཞུས་ཆོག་ཅེས་པའི་ཆོག་མཆན་འཕྲལ་མར་བསྩལ་བ་དང༌།
དེ་ནས་མི་རིང་བར་ཕྱི་རྒྱལ་ནས་བྱམས་མགོན་ཀྭན་ཏིང་ཏཱ་ཡི་སི་ཏུ་རིན་པོ་ཆེ་
དང༌། རྒྱལ་ཚབ་གོ་ཤི་རྣམ་གཉིས་ནས་རྒྱལ་མཆོག་སྐུ་གོང་མའི་ཞལ་ཆེམས་
ཕྱག་བྲིས་ཕྱག་སྟར་མ་ལ་པཀྵིའི་བཀའ་བཏགས་ཀྱི་ཕྱག་རྒྱ་མཐུ་མོ་ཆེ་འཇའ་ཟེར་
མ་ཕབ་གནང་བའི་ཞལ་བཤུས་དང་སྦྲགས་བཀའ་སློབ་ཕྱག་བྲིས་བཅས་སྐུ་ཚབ་
ཆོས་རྗེ་ཨ་ཀོང་རིན་པོ་ཆེ་དང༌། ཕྱག་མཛོད་ཤེས་རབ་མཐར་ཕྱིན་གཉིས་བོད་
ཕྱོགས་སུ་ཆེད་གཏོང་མཛད་ཅིང་དེ་འཕྲལ་བོད་ཟླ་3ཚེས་10ཉིན་མཚུར་ཕུ་ནས་
སྒར་ཆེན་གདན་སའི་སྐུ་ཚབ་ཀརྨ་ལུང་རྟོགས་དང༌། དེ་སྔའི་དབུ་ཆུང་ཀརྨ་
དོན་གྲུབ། གཉེར་དྲུང་ཀརྨ་བློ་གྲོས་ མཐར་ཕྱིན་བཅས་ཀྱིས་གཙོས་པའི་་་་
གསོལ་གཟིམ་མགྲོན་གསུམ་སྐྱ་དར་དང་ཁ་འབུད་ཆ་ཚང་བཅས་དང་། རང་
སྐྱོང་ལྗོངས་མི་རིགས་ཆོས་ལུགས་ཨུ་ཡོན་ལྷན་ཁང་གི་སྐུ་ཚབ་བཅས་ཡང་སྲིད་
མཆོག་གི་སྤྲུལ་པའི་སྐུ་རྩད་གཅོད་དང་གདན་ཞུ་ཆབ་སྦྲགས་ཀྱིས་ཞལ་གདམས་
ཕྱག་རིས་གཞིར་བཟུང་ཆབ་མདོ་ས་གནས་ཀྱི་སྲིད་གཞུང་དང་རྫོང་ལ་འབྲེལ་བ་
ཞུས་ཏེ་ཆབ་མདོ་ནས་དབུ་ཁྲིད་བདུན་བཅས་ཀྱི་རྒྱབ་བསྐྱོར་ཕེབས་རོགས་འོག་
ཆབ་མདོ་ནས་བྱང་གི་ཕྱོགས་སུ་ཁ་ཕྱོགས་ཏེ་ལ་རོང་ལུང་ཤུར་མང་པོ་བརྒལ་
བའི་ཐར་སྔར་གཏེར་ཆེན་ཡོང་དགེ་མི་འགྱུར་རྡོ་རྗེས་གྲོ་ལོད་ཟངས་ སྦུག་མ་
གཏེར་ལས་བཞེས་པའི་གནས་མཆོག་རང་བྱུང་གི་རི་བོ་གནམ་ལྕགས་འབར་བ་
475



ནས་ཧ་ཅང་མི་རིང་བའི་བྱང་དུ་དེ་སྔ་རྒྱལ་དབང་གོང་མ་རྣམས་ལ་མི་ཕྱེད་པའི་
དད་སྦྱིན་ལྷ་ཐོག་ཆོས་རྒྱལ་རིམ་པའི་རྒྱལ་ས་དང་། ཀམ་ཚང་གི་གྲུབ་མཐའ་
འཛིན་པ་དཀར་ལེགས་དགོན་པ་དང་ཉེ་བའི་ལྷ་ཐོག་བ་སྒོར་ཞེས་པའི་འབྲོག་
ཁུལ་དུ་ཤར་སྐྱོད་བྱས་པར་ཡུལ་ལུང་ལས་རིགས་ཡབ་ཡུམ་གྱི་མཚན་དང་སྲས་ཀྱི་
དགུང་སྙིང་དང་དགུང་གྲངས་འབྱུང་ཁུངས་ལོ་རྒྱུས་རྟགས་མཚན་སོགས་ཞལ་
གདམས་ཕྱག་བྲིས་དང་ཁུལ་དེའི་ཡོངས་གྲགས་དངོས་ཡོད་གནས་ཚུལ་གཉིས་
རྩེ་མཐུན་བྱུང་བ་ལྟར་སྔོན་ལ་ཡང་སྲིད་རིན་པོ་ཆེ་ཆོས་བཞུགས་མཛད་ཡུལ་
དཀར་ལེགས་དགོན་དུ་འཕོང་ལ་སྐྱེན་པའི་ཉག་ཕྲན་བཞིན་ཀ་ཀོར་ཀྱག་ཀྱོག་
མེད་པར་བརྟོལ་ཏེ་ངལ་མེད་བདེ་བླག་ངང་རྒྱལ་དབང་མཆོག་གི་ཡང་སྲིད་སྤྲུལ་
པའི་སྐུའི་གསེར་ཞལ་ཐོག་མར་མཇལ་བའི་སྐལ་བཟང་གི་དགའ་སྟོན་ཟད་མི་
ཤེས་པ་ ཐོབ་ཏེ་མཎྜལ་རྟེན་གསུམ་འདེགས་འབུལ་དང་འབྲེལ་བའི་ན་བཟའ་
ཉེར་སྤྱད་རྣམས་ཕུལ། མཆོག་སྤྲུལ་རིན་པོ་ཆེ་ནས་ཀྱང་དེ་ཉིན་སྔོན་མཁྱེན་
གཟིགས་ཏེ་ཞོགས་པ་སྔ་བར་བཞེངས་ཏེ་ད་ང་འགྲོ་རན་པ་ཡིན། དཀར་
ལེགས་དགོན་པས་ང་ལ་ཏན་ཤེལ་སྒམ་གཅིག་བསྐུར་ཨེ་ཡོང་གསུངས། ཡུམ་
ནས་ ཨ་ པོ་དགའ་དགའ་ གང་དུ་ཕེབས་རྒྱུ་ཡིན་ཞུས་པས། བོད་ཕྱོགས་ཀྱི་་
གདན་སར་ཕེབས་རྒྱུའི་བརྡ་སྟོན་ཡང་གནང་འདུག དེ་ནས་སྐུ་མཆེད་སྲས་
བགྲེས་པ་ཡེ་ཤེས་རབ་གསལ་ཁྱིམ་དུ་འབྱོར་ནས་སྨྲས་པར། རྒྱལ་བ་ཐམས་
ཅད་མཁྱེན་པས་རྒྱ་གར་ནས་ངེད་ཚང་གི་ཨ་ཕོ་དགའ་དགའ་མཚུར་ཕུ་ཚང་གི་
བླ་ མའི་ སྤྲུལ་ སྐུར་ངོས་འཛིན་མཛད་འདུག་ཅེས་ནང་མི་ལྷན་འཛོམས་སར་་་་
བཤད། ཡང་སྲིད་རིན་པོ་ཆེ་ཕྱི་རོལ་ནས་སྐུ་རྩེད་གནང་ནས་ནང་དུ་ཕེབས་ཏེ་
ཨ་བོ་ལ་སྐད་ཆ་ཅི་བཤད་རྒྱུ་ཡོད་གསུངས་པ་དང༌། སྐུ་མཆེད་བགྲེས་པས་ཨ་
བོ་དགའ་དགའ་ཁྱེད་མཚུར་ཕུ་ཚང་གི་བླ་མའི་སྤྲུལ་སྐུ་རེད་འདུག་བདག་འཛིན་
བྱེད་མི་སླེབས་འདུག་ཞུ་སྐབས་ཡང་སྲིད་རིན་པོ་ཆེ་ནས་གཟིམ་མལ་དུ་འགྲེ་ཧྲིལ་
476



སྐྱོན་པ་ སོགས་ཐུགས་མཉེས་པའི་རྣམ་འགྱུར་དཔག་མེད་མཛད། དེ་ནས་
གདན་ཞུ་རྣམས་ཡབ་ཚང་གི་སྦྲ་གུར་དུ་ཕར་ཕེབས་ནས་རྟེན་འབྲེལ་གྱི་རིམ་པ་
མཛད། གདན་སའི་སྐུ་ཚབ་ཀརྨ་ལུང་རྟོགས་དང༌། རང་སྐྱོང་ལྗོངས་དང་།
ཆབ་མདོ་ས་གནས་དང་རྫོང་གི་སྲིད་གཞུང་བཅས་ཀྱི་དབུ་ཁྲིད་རྣམས་ནས་ཡབ་
སྦྲ་གུར་གྱི་ཕྱིའི་སྤང་ཁ་ཞིག་ཏུ་ཟུར་མཇལ་ཞུས་ཏེ་རྒྱལ་མཆོག་སྐུ་གོང་མའི་ཞལ་
གདམས་ཕྱག་བྲིས་དེ་ཡབ་གྱི་ཕྱག་ཏུ་འབུལ་སྐབས་ཞལ་གདམས་ཕྱག་བྲིས་ལ་
འཇའ་ཁ་དོག་སྣ་ལྔ་ཟུགས་པ་ཡང་ཀུན་གྱིས་མཐོང་ནས་སྐབས་འཕྲལ་བརྙན་
པར་དུ་ཞུས། གཞན་ཡང་སྐབས་དེར་ནམ་དཔྱད་དང་རྟགས་མཚན་ལེགས་
པ་དང༌། ནམ་མཁར་ཉི་མ་ཆེ་ཆུང་མེད་པ་གསུམ་དུས་གཅིག་ཏུ་ཤར་བའང་
ཆབ་མདོ་ས་ཁུལ་འགའ་ཞིག་གི་མི་རྣམས་ཀྱིས་མཐོང་བར་གྲགས་པ་བཅས་སྙན་
གྲགས་ཆེན་པོ་བྱུང་བར་བརྟེན་ཁུལ་དེ་དང་ཡས་མས་ཀྱི་སྐྱ་སེར་མང་པོ། ལྷག་
པར་གདན་ས་ཀརྨའི་དགོན་གྱི་དབུ་ལས་རྣམས་ནས་ཇ་འདྲེན་དང་། རྟེན་
གསུམ་ན་བཟའ་སོགས་འབུལ་ཞབས་རྒྱ་ཆེན། དུལ་མོ་ཆོས་རྗེས་ན་བཟའ་
རྟེན་གསུམ་སྐུ་ཁྲུས་གསོལ་བ་སོགས་དགོན་སྡེ་ཁག་ནས་ཅི་འབྱོར་གྱི་འབུལ་བ་
བཅས་མཇལ་མི་མང་པོ་བྱུང་བ་རྣམས་ལ་ཞལ་མཇལ་དང་ཕྱག་བྱིན་བསྩལ།
དཀར་ལེགས་དགོན་གྱི་བླ་མ་དང་འདུས་སྡེ་ཉིས་བརྒྱ་སྐོར་ལ་མང་འགྱེད་དང་
ལེགས་འབུལ་གཟབ་རྒྱས་སུ་བསྟར། ཡབ་ཚང་གི་མི་ངོ་ཡོངས་རྫོགས་ལ་ངོ་རེ་
བཞིན་ན་བཟའ་ཉེར་སྤྱད་དང་དངུལ་དང་དར་གོས་རྟ་ནོར་ལུག་སོགས་འབུལ་
དངོས་ གྱ་ནོམས་པ་ཕུལ། དེ་ནས་མཇལ་མི་ཧ་ ཅང་མང་བས་ ཀ་ཀོར་དུས་
འགྱང་མི་འབྱུང་ཆེད་ཆབ་མདོ་ས་གནས་ཀྱི་སྲིད་འཛིན་དང་རྫོང་སྲིད་གཞུང་
བཅས་ཀྱི་དབུ་ཁྲིད་རྣམས་ནས་ཞབས་འདེགས་དང་ཕེབས་གྲུ་ཁ་སྣོན་སོགས་
གང་ཅིའི་རྒྱབ་སྐྱོར་དང་བཅས་ཡང་སྲིད་རིན་པོ་ཆེ་ཡབ་ཡུམ་སྲས་སྲོས་བཅས་
ཀྱིས་གཙོས་པས་སྟོན་འཁོར་རྣམས་ཟླ་4ཚེས་9ཉིན་བྱང་ལམ་བརྒྱུད་ཕེབས་གྲུའི་
477



ཐོག་གློ་བུར་གསང་བའི་སྒོ་ནས་ཕེབས་ཐོན་གྱིས་གདན་ཞུ་ཞུས་ཀྱང་རང་བཞིན་
དུ་སྙན་གྲགས་ས་གཞི་ཁྱབ་པའི་དབང་གིས་ཡར་ལམ་ས་ཁུལ་སོ་སོ་དང་དགོན་
སྡེ་ཁག་གི་ཐབ་བསུ་སེར་ཕྲེང་། ཕན་ཚུན་ཡུལ་ལུང་ཐག་རིང་མང་པོ་ནས་རྟ་
པ་དང་རླངས་འཁོར་ཐོག་དད་མཇལ་སྐྱེ་བོ་ཇེ་མང་དུ་བྱུང་བར་བརྟེན་ཕེབས་
གྲུའི་ཐོག་ཆིབས་བསྟར་ནང་ནས་སྔ་བསྣུར་ཕྱི་བཤོལ་གྱི་ཐབས་ཤེས་སྤྱད་དེ་་
གསང་སྟབས་ཀྱིས་གདན་དྲངས། འདམ་གཞུང་ནས་གཉེན་ཆེན་ཐང་ལྷའི་
རྒྱུད་དུ་ཕེབས་རྒྱུའི་དུས་ཚོད་ཉིན་གཉིས་ཀྱི་གོང་ནས་སྒར་ཆེན་གྱི་གདན་འཛིན་
སྒྲུབ་དཔོན་བདེ་ཆེན་རང་གྲོལ་རིན་པོ་ཆེ་དགུང་གྲངས་བདུན་ཅུ་རྩ་ལྔར་བྱོན་པ་
སྐུ་ངོ་མ་སྟོན་འཁོར་བཅས་བཞུགས་བཅག་གི་ཐབ་བསུ་ཇ་འདྲེན་དང་ཐོག་མའི་
མཚམས་མཇལ་ཞུ་བར་སྔོན་ལ་ཕེབས་ཏེ་ཐང་ལྷའི་གཞོགས་གལ་སྟ་ལ་ཞེས་པ་
བྱང་ཐང་ལུང་སྟོང་དབེན་ས་ཞིག་ལ་དབུ་གུར་གྲ་སྒྲིག་ཞུས། འོན་ཀྱང་ཡང་
སྲིད་རིན་པོ་ཆེ་སྟོན་འཁོར་རྣམས་ཀྱང་ཕེབས་ལམ་བཞུགས་བཞག་སྔ་བསྣུར་
ཤས་ཕེབས་ཀྱིས་དེ་ཉིན་རང་དུ་ཐང་ལྷའི་བཞུགས་སྒར་དུ་ཕེབས་པར་དེ་དུས་
ནམ་མཁའ་སྔོ་ལ་དྭངས་ཤིང་ཉི་འོད་ཚ་གདུང་ལྡན་པ་ལ་གདན་འཛིན་རིན་པོ་
ཆེ་ནས་ཐོག་མའི་མཇལ་འཕྲད་ཞུ་སྐབས་ཐང་ལྷའི་དབུ་རྩེ་ནས་ནམ་མཁར་གློ་
བུར་དུ་སྤྲིན་འཁྲིགས་ཏེ་གྲུ་ཆར་ཟིམ་བུ་ཡང་ཡང་བབས། ཡང་སྲིད་རིན་པོ་ཆེ་
བཞུགས་ཁྲིའི་སྟེང་དུ་ཞབས་སོར་འཁོད་པ་དང་ ལྷན་ ཅིག་ ཏུ་འབྲུག་སྒྲ་ལན་་
གསུམ་ཙམ་སྒྲོགས་ཏེ་དབུ་གུར་ལ་འཇའ་ཟུག་པ་སོགས་དཀར་ཕྱོགས་ཀྱི་གཞི་
བདག་མཐུ་བོ་ཆེ་རྣམས་ནས་ཀྱང་རབ་ཏུ་དགའ་བའི་བསུ་བ་ཞུ་བའི་རྣམ་འགྱུར་
གསལ་པོར་སྟོན་པ་དེར་འདུས་སྐྱེ་བོ་ཚང་མས་དངོས་སུ་མཐོང་། དེར་་་་་
བཞུགས་བཞག་ཐོག་སྐུ་ངལ་གསོ་བ་གནང་རྩིས་ལ་མི་མེད་དབེན་པའི་ལུང་སྟོང་
དེར་སླར་ཡང་གློ་བུར་དུ་རླངས་འཁོར་མང་པོ་ཐག་རིང་ནས་འོང་བའི་རྣམ་པ་
ཅན་རིམ་འདུས་བྱུང་བར་ཕེབས་ལམ་འགོར་ཐོག་དང་། ལྷག་པར་ཕྱི་རྒྱལ་
478



ཕྱོགས་ནས་ལོག་སྨོན་བརྣབས་སེམས་ཅན་གྱི་སྐྱེ་བོ་ཁྲེལ་འདས་འགའ་ནས་ཕྲག་
དོགས་པའི་སྟེས་དབང་གིས་བྱ་བ་ལམ་དུ་མི་གཏེར་བའི་འགོག་རྐྱེན་དང་བསམ་
ཡུལ་ལས་འདས་པའི་ཆག་སྒོ་མཐོ་ཅོ་རིམ་བྱུང་གི་སྣ་སུན་བཅས་ད་དུང་ཆུང་
སྲིད་རིན་པོ་ཆེའི་སྐུའི་གསང་བ་གསུམ་ལ་ཕྱི་ནང་ལུ་གུ་བརྒྱུད་ཀྱི་ཐབས་གཡོ་
ངན་འཁྲུལ་ཇི་འབྱུང་ཆ་མི་འཚལ་བར་དོགས་ཏེ་སྐུ་འཁོར་རྣམས་ནས་བློས་མི་
མཁྱུད་ཅིང་ས་དེར་བཞུགས་བཅག་མ་མཛད་པར་གློ་བུར་ནམ་གུང་དུ་གདན་
ཞུས་ཀྱི་ལུམ་པ་ཟམ་ཁའི་ནིའུ་གསིང་ཐོག་ཏུ་བཞུགས་བཞག་གནང་། ནང་
པར་བོད་ཟླ་4ཚེས་15རེས་གཟའ་ཟླ་བ་དང་ཟླ་ སྐར་སྣོན་བཅས་གཟའ་སྐར་
འཕྲོས་སྦྱོར་དགེ་བ་དང་བདག་ཅག་གི་སྟོན་མཆོག་ཐུབ་པའི་དབང་པོ་རྫོགས་
སངས་རྒྱས་པའི་དུས་ཚེས་ཁྱད་པར་ཅན་གྱི་ཉིན། སྤྱིར་ཟླ་འདིར་རེས་གཟའ་
ཉི་མ་དང་སྤ་སངས་གླང་ཁྱིམ་དུ་སྤྱོད་པའི་དབང་གིས་ལྗོངས་ཡོངས་ལ་རླུང་ཤས་
ཐེན་སྐྱོན་ཚ་གདུང་མྱོངས་བཞིན་པའི་སྐབས་ཡིན་ཀྱང་། དེ་ཉིན་ལྷ་ས་གྲོང་
ཁྱེར་གྱིས་གཙོས་པས་ཞིང་འབྲོག་ས་ཁུལ་ཁྱོན་ཡོངས་ལ་འཇམ་ཆར་ཤུགས་ཆེན་
བབས་པ་དང་རི་མགུལ་ཐམས་ཅད་ལ་སྨུགས་ཞག་འཁྲིགས་ནས་དབྱར་གྱི་རྒྱལ་
མོའི་བཞིན་བཟང་དང་སྒེགས་ཉམས་ཐོག་མར་སྟོན་པ་དང༌། ལྷག་པར་སྟོད་
ལུང་ལུམ་པ་ཟམ་ཁའི་བཞུགས་ཞག་ས་ནས་ཕེབས་ཐོན་གནང་བར། ལུམ་
ཟམ་ཡན་ནས་མཚུར་ཕུ་བར་དུ་རྒྱ་ཆེའི་དད་ལྡན་མང་ཚོགས་རྣམས་ནས་ཕེབས་
ལམ་ལམ་བཅོས་འགས་གཙང་དང༌། གཡས་གཡོན་ཁ་སྤྲོད་ཀྱི་བསངས་ཁང་
བར་མ་ཆད་པ་གསར་བཞེངས་བྱས་པའི་ནང་ཕེབས་བསངས་སྒྲོན་པའི་དུད་
པས་ཡུལ་ལུང་ཁེངས་པའི་ཁྲོད་ནས་མང་ཚོགས་རྣམས་སྒྲིག་ཚུགས་རང་ཁུར་
གྱིས་མཚར་དུ་དངར་བའི་སྦྲང་ སྒྲིགས་བྱས་ཏེ་སྒོ་གསུམ་རྩེ་གཅིག་གིས་དད་་
མཇལ་ཞུ་བ་དང་། ལུམ་ཟམ་ཡན་དུ་སྦྲང་ཆར་ཟིམ་བུ་རྒྱུན་མི་ཆད་ཅིང་ཉི་
འོད་སྨུགས་ཞག་འཁྲིགས་པ་སོགས་སྤྲོ་སྣང་ལྡན་པའི་ངང་རིམ་གྱིས་ཕྱག་ཕེབས།
479



སྣ་མཁར་ཤང་གནས་ནང་དཔའ་བོ་རིན་པོ་ཆེའི་གདན་ས་ནས་གདན་འཛིན་བླ་
མ་ཚེ་དབང་བཀྲ་ཤིས་ཀྱིས་གཙོས་པས་དབུ་ལས་འདུས་སྡེ་རྣམས་ནས་གསོལ་
ཚའི་གྲ་སྒྲིག་དང་ཇ་འདྲེན་གསོལ་འབྲས་བཞེས་ཐུག་སོགས་ཕུལ་ནས་རྟེན་
གསུམ་མཎྜལ་འདེགས་འབུལ་དང་འབྲེལ་བའི་གནས་ནང་དགོན་གྱི་དགེ་འདུན་
གྱིས་གཙོས་སྒར་ཡང་གཉིས་ཀྱི་མང་ཚོགས་རྣམས་ལ་མཇལ་མང་ཕྱག་བྱིན་་་་
བསྩལ། སྒར་ཡང་གཉིས་ཀྱི་མང་ཚོགས་སྐྱེས་པ་རྣམས་ནས་ལོ་དུས་ཀྱི་དུས་
ཆེན་འོང་སྐོར་ལྟ་བུའི་རྟ་ཆས་གཟབ་འཕྱོར་ཐོག་རྟ་པ་བཞི་བཅུ་སྐོར་གྱིས་བཀྲ་
ཤིས་སྒང་ནས་ཕེབས་བསུ་ཆིབས་སྐོར་ཞུས་ཐོག་ཆིབས་བསྐྱེལ་བཅས་གཟབ་
གཟེངས་ཞུས། དེ་ནས་མཚུར་ཕུར་ཕེབས་སྐབས་དགོན་དུ་ཉི་འོད་དང་་་་
འཇའ་ཟེར་ཆར་སྤྲིན་བསངས་དུད་བཅས་རབ་ཏུ་འཁྲིགས་པའི་ནམ་དཔྱད་ངོ་
མཚར་བའི་ཁྲོད་སྒར་མཆོས་ཕོ་བྲང་གི་ཡང་སྟེང་ནས་བཀྲ་ཤིས་ཁྲ་རིང་དང་ཕན་
གདུགས་རྒྱལ་མཚན་སོགས་འཕྱར་དར་འཕྱར་ཞིང་། དུང་དང་རྒྱ་གླིང་ཐོག་
རོལ་རྒྱས་པ་ཆ་ཚང་དང་། སྤྲོ་ཁང་དར་རྒྱས་ཆོས་གླིང་ནས་ཕོ་བྲང་བར་དུ་
བསུ་བ་སེར་ཕྲེང་གི་རིམ་པ་མཚར་དུ་དངར་བ་ལ་རྒྱུ་རོལ་ཆ་ཚང་དང་འབྲེལ་
བའི་ རྒྱ་ སེང་། མི་ ཚེ་ རིང་། རྒྱལ་ ཆེན་ བཞི་ དང་ ཚངས་ དང་ བརྒྱ་སྦྱིན།
རྒྱལ་པོ་ཧ་ ཤང༌། མ་མགོན་མགར་གསུམ་སོགས་ཡན་ལག་དང་བཅས་པ།
སྣ་དཀར་ཁ་ གྲོ་ཞེས་ པའི་ ལྷ་མོ་ཚོགས་པ་རྣམས་དང༌། དེ་སྔའི་ཞོལ་པའི་་
གཞས་མ་རྣམས་ལག་ཏུ་མདའ་དར་འཁྱེར་ཏེ་གཟབ་མཆོར་ངང་བསྟར་ལ་་
བསྒྲིགས་ཏེ་བཀྲ་ཤིས་དགེ་མཚན་དུ་མ་ལྡན་པའི་གླུ་གཞས་དང་། དགའ་སྤྲོ་
འཁོལ་བའི་ཞབས་བྲོ་འཁྲབ་པ་བཅས་བསུ་བའི་བཀོད་པ་གནའ་བོའི་སྲོལ་རྒྱུན་
བྱིན་ཉམས་དང་ལྡན་པའི་ཐོག་གདན་འཛིན་སྒྲུབ་དཔོན་ཀརྨ་བདེ་ཆེན་རང་
གྲོལ་དང་སྒྲུབ་དཔོན་ཁྲི་པ་ཀརྨ་དཔལ་རྣམ་རིན་པོ་ཆེ། སྒར་གོང་འོག་གི་
དམངས་གཙོ་བདག་གཉེར་གྱི་ཀྲུའུ་རིན་རྒན་གཞོན་དབུ་ལས་རྣམས་ནས་རིམ་
480.



པ་ལྟར་སྤོས་བསུ་ཞུས་ཏེ་སྤྱན་དྲངས། ལྷག་པར་རྒྱ་ཆེའི་མང་ཚོགས་རྣམས་ཀྱི་
གདུལ་བྱའི་དད་མཚོར་ཐུགས་བརྩེའི་ཟླ་ཞལ་ཕྱོགས་མེད་འཆར་བའི་སླད་དུ་
ཀུན་དགའ་བདེ་གླིང་ནས་ཆིབས་ཐོག་ཏུ་བྱོན་ཏེ་མཐོང་གྲོལ་རིན་པོ་ཆེའི་དགྱེས་
ཞལ་ངོམ་མེད་དུ་མཇལ་ཁ་རིམ་པར་བསྩལ་ནས་འོག་མིན་དཔལ་གྱི་གདན་ས་
ཆེན་པོ་མཚུར་མདོ་བོ་ལུང་གི་ གྷནྡྷོ་ལ་ གསར་པའི་འཇིགས་མེད་སེང་གེས་་་་་
བཏེགས་པའི་ཆོས་ཀྱི་ཁྲི་འཕངས་མཐོན་པོར་ངེས་པ་དོན་རྒྱུད་ཡོངས་ཀྱི་བསྟན་
པའི་བདག་པོ་ཆེན་པོར་ཞབས་ཟུང་བཀྲ་ཤིས་པའི་རེ་ཁ་ མངོན་ པར་ བཀོད།
སྒར་ཆེན་གཞུང་དང༌། བདེ་ཅན་ཡངས་པ་ཅན་དགོན། མཆོད་གོང་བླ་
བྲང༌། གནས་ནང་དགོན་བཅས་ཀྱི་བླ་མ་དབུ་ལས། དམངས་གཙོའི་བདག་
གཉེར་ཨུ་ཡོན་ལྷན་ཁང་གི་འགོ་ཁྲིད་ པ་ བཅས་ སོ་ སོ་ནས་མཇལ་དར་དང་།
གསོལ་ཇ་བཞེས་འབྲས། མཎྜལ་རྟེན་གསུམ་འདེགས་འབུལ་དང་། དཀར་
སྤྲོ་སོགས་ཕེབས་སྟོན་གཟབ་རྒྱས་བཤམས། གཞས་མ་རྣམས་དང་། སྣ་་
མཁར་ལྷ་མོ་ཚོགས་པ་ནས་ཁྱིའུ་པདྨ་འོད་འབར་གྱི་འཁྲུངས་རབས་ལྷ་མོའི་་
གཟིགས་ཕུད་ཉིན་ཁྱོངས་འཁྲབ་སྟོན་བཅས་སྤྱན་སྔར་བསྟར་བར་དགྱེས་སྤྱན་
གཟིགས་པ་ཡང་ཡང་བཅས། དེ་ནས་བཟུང་རྒྱལ་ཁབ་ཕྱི་ནང་གི་སྐྱེ་བོ་མཆོག་
དམན་མང་པོས་དད་མཇལ་ཞུ་མི་ཟམ་མི་ཆད་པར་བྱུང་བ་ལ་མུ་མཐུད་ཞལ་
མཇལ་ཕྱག་བྱིན་བསྩལ། སྟག་ལུང་རྩེ་སྤྲུལ་ཐུབ་བསྟན་རྒྱལ་མཚན་རིན་པོ་ཆེ་
ནས་མཇལ་ཏེ་ རང་ལུགས་ ཞྭ་ཆོས་གསོལ་བའི་ ཐོག་མཎྜལ་རྟེན་གསུམ་དང་།
ལེགས་འབུལ་བསྟར་བར་ཡང་སྲིད་རིན་པོ་ཆེ་ནས་ལས་ཞུ་བཞེས། དེ་ནས་
སྟག་སྣ་ཏྲེ་བོ་ཞབས་དྲུང་འཇིགས་མེད་ཆོས་དབྱངས་རིན་པོ་ཆེ་ ( སྟག་སྣ་ཅིའུ་
ཡང་ཞུ་）ནས་མཇལ་དར་དང་། རྟེན་གསུམ་ལེགས་འབུལ་བསྟར། དུལ་མོ་
ཆོས་རྗེ་སོགས་ཁམས་ཕྱོགས་ཀྱི་བླ་སྤྲུལ་མང་པོ་ནས་རྟེན་གསུམ་ལེགས་འབུལ་
བཅས་བསྟར། དེ་ནས་རྒྱལ་ཁབ་ཕྱི་ནང་མདོ་དབུས་ཁག་གི་དད་སྦྱིན་བུ་སློབ་
481



སོགས་ཉིན་བཞིན་མཇལ་མི་བརྗོད་ཀྱིས་མི་ལང་བ་བྱུང་ཡང་དེ་རྣམས་ལ་ཞལ་
མཇལ་ཕྱག་བྱིན་རེ་སྐོང་ཐུགས་རྩོལ་གང་ཆེའི་ཐོག་དྲུང་ཡིག་ཀརྨ་བློ་གྲོས་མཐར་
ཕྱིན་ནས་ཕྱག་བྲིས་འབྲི་ཀློག་དང་། ཡོངས་འཛིན་དབུ་མཛད་ཁྲི་པ་ཐུབ་་
བསྟན་བཟང་པོ་ནས་ཕྱག་དཔེ་སོགས་སྐུ་ཡོན་སྒྲོན་འབུལ་ཞུ་རྒྱུ་དུས་བགོས་བྱས་
ཏེ་འཆར་ཅན་དུ་འབུལ་བཞིན་པ་དང༌། ཡབ་ཡུམ་དང་སྲས་སྲོས་བཞུགས་
ཡུལ་སྔ་འཕྲོས་འཇང་ཁང་སེར་པོ་གསར་རྒྱག་ལ་བཞུགས་ཐོག་ཞབས་ཞུ་སོགས་
ཟུར་འཛུགས་ཞུས། རྗེས་སུ་ཡབ་གཞིས་བཞུགས་ཡུལ་གསར་རྒྱག་ཞུ་རྒྱུ་བྱས།
སྔོན་མའི་འཆར་གཞི་ཡོངས་གྲགས་སུ་ཡང་སྲིད་རིན་པོ་ཆེ་བོད་ཟླ་4ཚེས་17ཙམ་
ལ་གདན་སར་ཞབས་སོར་འགོད་ཐུབ་རྒྱུའི་གླེང་ཞིག་ཡོད་སྟབས་དེའི་ཉིན་ཡང་
ལྷ་ས་གཙོ་བོར་གྱུར་པའི་དད་མཇལ་སེར་སྐྱ་མང་ཚོགས་རླངས་འཁོར་བརྒྱ་དང་
བདུན་ཅུ་སྐོར་དང་མི་གྲངས་ཆིག་ཁྲི་ ལྷག་པ་འདུས། ལྷག་པར་རང་སྐྱོང་
ལྗོངས་མི་དམངས་སྲིད་གཞུང་གི་དབུ་ཁྲིད་དང༌། བོད་ལྗོངས་ནང་བསྟན་
ཆོས་ ཚོགས། རང༌ སྐྱོང་ ལྗོངས་ མི་ རིགས་ ཆོས་ ལུགས་ ཨུ་ ཡོན་ ལྷན་ ཁང་།
ལྗོངས་འཐབ་ཕྱོགས་ གཅིག་ གྱུར་པུའུ། ལྷ་ས་ གྲོང་ཁྱེར་སྲིད་ གཞུང་ དང་།
གྲོང་ཁྲེར་མི་རིགས་ཆོས་དོན་ཅུས། གྲོང་ཁྱེར་འཐབ་ཕྱོགས་གཅིག་གྱུར་པུའུ།
སྟོད་ལུང་བདེ་ཆེན་རྫོང་བཅས་རིམ་པ་ཁག་གི་དབུ་ཁྲིད་རྣམས་ཐོག་མའི་མཇལ་
འཕྲད་ཞུ་བར་བཅར་ནས་བཀྲ་ཤིས་བདེ་ལེགས་ཞུ་བའི་རྟེན་འབྲེལ་མཇལ་དར་
ཕུལ། དགོན་གྱི་བླ་མ་ལས་སྣེ་རྣམས་ལའང་བཀྲ་ཤིས་བདེ་ལེགས་ཞུས་གནང་
ཐོག་སྐུའི་སྲི་ཞུ་དང་ཕྱག་ཕྱི་ཞབས་ཏོག་ཞུ་ཕྱོགས། གཙོ་བོར་སྐུ་ཡོན་གསན་
བཞེས་གནང་རྒྱུའི་སྐོར་སོགས་གང་ཅིའི་བཀའ་སློབ་དང་། ལྷག་དོན་དེང་
དུས་ཕྱི་ནང་རིགས་མི་འདྲ་བའི་མཇལ་མཁན་མི་ཚོགས་ཆེ་བར་བརྟེན་མགུལ་
ཆམ་བསྙུན་གཞི་དང་། སྐུའི་གསང་གསུམ་ལ་འགལ་རྐྱེན་མི་འབྱུང་བའི་
འགན་སྲུང་ཆེད་གནས་སྐབས་རྒྱང་མཇལ་ཞུ་མཁན་ལ་བབ་གཟིགས་ཚོད་་་་་
482



འཛིན་དམ་བསྒྲགས་ལྷོད་མེད་དགོས་རྒྱུའི་བཀའ་སློབ་སོགས་རྨ་མེད་དུ་བསྩལ།
འདི་ལོ་ས་ཟླའི་ཚེས་བཅུའི་སྒྲུབ་མཆོད་དང་གར་འཆམ་དུས་འགྱངས་བྱུང་བར།
ཟླ་4ཚེས་22ནས་བསྟན་རིམ་མགོན་སྒྲུབ་ཆེན་མོའི་དགུ་གཏོར་གྱི་སྒྲུབ་མཆོད་
ཚུགས་མུས་ སུ་ཚེས་27ཉིན། སླར་ཡང་ ལྗོངས་སྲིད་གྲོས་ ཀྱི་ ཀྲུའུ་ཞི་དང་།
བོད་ལྗོངས་ནང་བསྟན་ཆོས་ཚོགས་ཀྱི་ཚོགས་གཙོ་སེང་ཆེན་བློ་བཟང་རྒྱལ་
མཚན་མཆོག་དང༌། ཚོགས་གཙོ་གཞོན་པ་ཚེ་སྨོན་གླིང་རྒྱལ་སྤྲུལ་བསྟན་་་་
འཛིན་ཕྲིན་ལས། ཚོགས་གཙོ་གཞོན་པ་ལྗོངས་སྨན་རྩིས་ཁང་གི་ཡོན་ཀྲང་
གཞོན་པ་ཁྲོ་རུ་ཚེ་རྣམ་ཚངས་སྲས་དགྱེས་པའི་རང་མདང་དང་། ལྗོངས་དང་
གྲོང་ཁྱེར་ཁག་སོ་སོའི་མི་རིགས་ཆོས་དོན་ཅུས་ཀྱི་ཅུས་ཀྲང་དང་། ཀྲུའུ་རིན།
ལྗོངས་ དང་ གྲོང་ ཁྱེར་ འཐབ་ ཕྱོགས་ གཅིག་ གྱུར་ ཁག་ གཉིས་ ཀྱི་ པུའུ་ ཀྲང་།
སྟོད་ལུང་བདེ་ཆེན་རྫོང་གི་སྲིད་གཞུང་དང༌། འཐབ་ཕྱོགས་གཅིག་གྱུར་་་་
སོགས་དཔོན་རིགས་སེར་སྐྱ་དང་ལྷ་ས་གྲོང་ཁྱེར་དང་སྟོད་ལུང་བདེ་ཆེན་རྫོང་གི་
སྤྱི་བདེའི་འགོ་དམངས། གཞན་ཡང་བོད་ལྗོངས་བརྙན་འཕྲིན་ལས་ཁུངས་
དང༌། ཀུན་ཁྱབ་རླུང་འཕྲིན་ལས་ཁུངས། ཤིན་ཧྭ་གསར་འགྱུར་ཁང་བཅས་
ཀྱི་གསར་འགྱུར་གཏོང་སྤེལ་གྱི་མི་སྣ་བཅས་ཕེབས་གྲུ་སུམ་ཅུ་སྐོར་ཕེབས་ཏེ་ཐོག་
མར་གཟིམ་ཆུང་མཇལ་ཁ་ཞུ་གནང་ཐོག་བཀྲ་ཤིས་བདེ་ལེགས་ཀྱི་མཇལ་དར་
དང་། མཎྜལ་རྟེན་གསུམ་འདེགས་འབུལ་ཞུས། དེ་ནས་དབུ་ཁྲིད་རྣམས་
འདུ་ཁང་དུ་ཕེབས་ཏེ་དགོན་མ་ལག་གཉིས་ཀྱི་དགེ་འདུན་འདུས་ཚོགས་ཀྱི་་
དབུས་སུ་ལྗོངས་མི་རིགས་ཆོས་ལུགས་ཨུ་ཡོན་ལྷན་ཁང་གི་ཀྲུའུ་རེན་གཡུ་དགའ་
མཆོག་ནས་རྒྱལ་སྲིད་སྤྱི་ཁྱབ་ཁང་ཆོས་དོན་ཅུས་ཀྱི་སྐུ་ཚབ་ཞུས་ཐོག་ཚོགས་
གཞུང་དུ་བཞེངས་ཏེ་ཞལ་བཞུགས་ཁྲིར་ཕྱོགས་ནས། དཔལ་རྒྱལ་བའི་དབང་
པོ་ཀརྨ་པ་རིན་པོ་ཆེ་སྐུ་ཕྲེང་རིམ་བྱོན་རྣམས་ནི་སངས་རྒྱས་ཤཱཀྱ་ཐུབ་པས་ལུང་
བསྟན། ཨོ་རྒྱན་པདྨ་འབྱུང་གནས་ཀྱིས་མཚན་གསོལ་བ་ཤ་སྟག་ཡིན་པ་དང་།
483



ལྷག་པར་རྒྱལ་དབང་སྐུ་ཕྲེང་བཅུ་དྲུག་པ་ཆེན་པོའི་ཡང་སྲིད་ཨོ་རྒྱན་འཕྲིན་ལས་
རིན་པོ་ཆེ་མཆོག་ནི། སྐུ་ཕྲེང་བཅུ་དྲུག་པ་ཆེན་པོ་ཞིང་དུ་གཤེགས་རྒྱུའི་ལོ་
ལྔའི་གོང་ནས་མ་འོངས་པའི་ཞལ་གདམས་ཕྱག་བྲིས་ཕྱག་བསྟར་བཀའ་རྒྱ་མ་
ཚིགས་སུ་བཅད་པ་ཞིག་འཇོག་གནང་བཀའ་དྲིན་ཆེ་བའི་དགོངས་དོན་དང༌
རྟགས་མཚན་སོགས་ཆ་ཡོངས་སུ་མཐུན་པར་ངེས་བརྙེས་འཁྲུལ་བྲལ་གྱི་རྟགས་
དཔྱད་ངོས་འཛིན་ཞུས་པ་ཞིག་རེད། ཅེས་སོགས་གསུངས་ཏེ་འདའ་ཀའི་
ཞལ་གདམས་དགོངས་དོན་རྣམས་དང་། ཡང་སྲིད་སྐུ་ཕྲེང་བཅུ་བདུན་པ་ཨོ་
རྒྱན་འཕྲིན་ལས་མཆོག་སྐུ་བལྟམས་པའི་སྐོར་གྱི་ལོ་རྒྱུས། ཡང་སྲིད་རིན་པོ་ཆེ་
རྩད་ཆོད་ངེས་བརྙེས་འཁྲུལ་བྲལ་བྱུང་བ་དང་ལམ་སེང་རང་སྐྱོང་ལྗོངས་སྲིད་
གཞུང་ལ་ལྷ་ཐོག་ནས་དགོན་པའི་མི་སྣ་ཆེད་བཅར་གྱིས་སྙན་སེང་ཞུས་ཐོག་སྲིད་
གཞུང་ནས་ཐུགས་དགྱེས་ཚོར་ཆེན་པོས་འཕྲལ་མྱུར་གདན་ཞུ་ཞུ་དགོས་པའི་
བཀའ་བཟང་ཕེབས་པ་མ་ཟད། ཐུགས་ཁུར་ཆེན་པོས་ཁྱབ་འདོམ་རྒྱབ་སྐྱོར་
གང་ལེགས་ཐོབ་པར་བརྟེན་ཆབ་མདོ་ས་གནས་ཀྱི་སྲིད་འཛིན་དང་། རྫོང་
སྲིད་གཞུང་བཅས་ཨུ་ཡོན་ལྷན་ཁང་སོ་སོའི་འགོ་ཁྲིད་བཅས་མཉམ་དུ་བསྐྱོད་
ནས་སེམས་རྩ་འཁོལ་པོས་རླངས་འཁོར་ཁ་སྣོན་སོགས་ ཞབས་འགྱུར་རོགས་
རམ་རྒྱབ་སྐྱོར་ཤུགས་ཆེན་ཞུས་ཐོག་ཡང་སྲིད་རིན་པོ་ཆེ་བསྟོན་འཁོར་ཕེབས་
ལམ་བདེ་བགྲོད་དང༌། ཆིབས་བསྒྱུར་རྩོལ་ཁྱད་ཀྱིས་གདན་འདྲོང་སྟེ་རྒྱལ་
དབང་ཀརྨ་པ་སྐུ་ཕྲེང་རིམ་པའི་གདན་ས་དཔལ་འོག་མིན་མཚུར་མདོའི་གཙུག་
ལག་ཁང་གསར་པར་བཀའ་རྒྱུད་ཡོངས་ཀྱི་བསྟན་པའི་བདག་པོར་ཆོས་ཀྱི་ཁྲི་
འཕངས་མཐོན་པོར་ཞབས་སེན་བཀྲ་ཤིས་པའི་རེ་ཁ་བཀོད་གྲུབ་པ་བྱུང་བ་འདི་
ནི་རང་ཅན་བོད་ཁ་བ་ཅན་གྱི་སེམས་ཅན་རྣམས་དང་འཛམ་གླིང་བསྟན་འགྲོ་
ཡོངས་ལ་བཀའ་དྲིན་གཞལ་མེད་དུ་ཆེ་བར་བརྟེན་ང་ཚོས་དད་གུས་སྤྲོ་གསུམ་གྱི་
སྒོ་ནས་མེ་ཏོག་འཐོར་བ་དང་སྦྲགས་བཀྲ་ཤིས་བདེ་ལེགས་ཞུ་བའི་མཇལ་དར་
484



འབུལ་རྒྱུ་ཡིན་ཞེས་པའི་ཡིག་ཆ་རྣམས་ཚེམས་ལུས་མེད་པར་བརྒྱུད་བསྒྲགས་
གནང་བ་དང་། ཡང་དེ་རིང་འདི་གར་རྒྱལ་དབང་ཀརྨ་པ་སྐུ་ཕྲེང་བཅུ་དྲུག་
པ་ཆེན་པོའི་ཡང་སྲིད་ཨོ་རྒྱན་འཕྲིན་ལས་མཆོག་གི་མཚན་སྙན་ཡོངས་བསྒྲགས་
ཐོག་དངོས་སུ་ངོས་འཛིན་ཞུ་རྒྱུའི་རྒྱལ་སྲིད་སྤྱི་ཁྱབ་ཁང་གི་བཀའ་རྒྱ་ཁྱབ་་་
བསྒྲགས་བྱ་རྒྱུ་ཡིན། ཞེས་རྒྱལ་སྲིད་སྤྱི་ཁྱབ་ཁང་གི་བཀའ་བརྒྱུའི་དགོངས་
དོན་རྣམས་ཁྱབ་བསྒྲགས་དངོས་སུ་གནང་བ་དང་འབྲེལ་དགོན་མ་ལག་གཉིས་
ཀྱི་དགེ་འདུན་ཡོངས་ལ་ཡང་བཀྲ་ཤིས་བདེ་ལེགས་དང་ཐུགས་རྗེ་ཆེ་སོགས་ཞུས་
གནང་བ་རེད། ཁྱབ་བསྒྲགས་གནང་སྐབས་དགོན་མ་ལག་གཉིས་ཀྱི་དགེ་
འདུན་དང་། དེ་ བཞིན་ རྒྱལ་ཁབ་ཕྱི་ནང་ནས་ཕེབས་པའི་ སྐུ་ མགྲོན་ཁག
རྒྱ་ཆེའི་མང་ཚོགས་བཅས་ནས་དགའ་སྤྲོ་རབ་ཏུ་འཁོལ་བའི་ཐལ་མོའི་བརྡབས་
སྒྲ་བར་མ་ཆད་པར་གྲགས་པ་དང་། དེ་ནས་དགོན་གྱི་གདན་འཛིན་དང་།
དགོན་མ་ལག་གཉིས་ཀྱི་དམངས་གཙོ་བདག་གཉེར་གྱི་ཀྲུའུ་རེན་རྒན་གཞོན།
དབུ་ཆོས་ལས་སྣེ་རྣམས་ནས་རྒྱལ་བའི་ཡང་སྲིད་རིན་པོ་ཆེ་རྩད་གཅོད་གདན་
ཞུའི་སྐོར་དང༌། རྒྱལ་བ་ཡབ་སྲས་རྣམས་ཕྱི་རྒྱལ་ནས་འདི་གའི་གདན་སར་
སྔར་ལམ་དབུ་སྐྲ་གཙུག་ཕུད་བཞེས་རྒྱུ་དང་། རྒྱལ་བ་ཡབ་སྲས་མཇལ་འཕྲད་
དུ་བོད་ཕྱོགས་སུ་ཤར་ཕེབས་ཆོག་པ་སོགས་ཀྱི་སྐོར་གོང་རིམ་ལ་སྙན་ཞུ་རིམ་
པར་ཕུལ་བར་རང་སྐྱོང་ལྗོངས་དང་། རྒྱལ་སྲིད་སྤྱི་ཁྱབ་ཁང་བཅས་ནས་་
འཕྲལ་འཕྲལ་དོན་སྨིན་ཆོག་མཆན་བསྩལ་པ་མ་ཟད། ཆོས་ལུགས་སྡེ་ཚན་
ཁག་སོགས་འབྲེལ་ཡོད་རྣམས་དང་ཏང་སྲིད་ཀྱི་དབུ་ཁྲིད་ཐམས་ཅད་ནས་ཀྱང་
ཐོག་མཐའ་བར་གསུམ་དུ་ཐུགས་ཁུར་གཞོགས་འདེགས་རོགས་སྐྱོར་ཤུགས་ཆེན་
གནང་ཐོག་ད་དུང་སྲིད་གཞུང་གིས་སླད་ནས་རྒྱལ་དབང་ཀརྨ་པ་མཆོག་གི་སྔར་
ལམ་ཆོས་ལུགས་མཛད་ཆེན་རིམ་པ་ཁག་རྣམས་ལའང་གང་ཅིའི་རྒྱབ་སྐྱོར་་་
གནང་རྒྱུའི་བཀའ་སློབ་ཞལ་བཞེས་ཡང་ཡང་གནང་བ་སོགས་བླ་ན་མེད་པའི་
485



ཐུགས་ རྗེ་ གཟིགས་ སྐྱོང་ གནང་ བར་ ང་ ཚོ་ དགོན་ པའི་ གདན་ འཛིན་ དང༌།
དམངས་གཙོ་བདག་གཉེར་གྱི་ལས་བྱེད། དབུ་ལས་འདུས་སྡེ་རྣམས་ནས། །
ཁོངས་གཏོགས་རྒྱལ་ཁབ་ཕྱི་ནང་གི་བཀའ་རྒྱུད་ཡོངས་ཀྱི་བླ་སྤྲུལ་དང༌། སེར་
སྐྱ་མང་ཚོགས་བཅས་ཀྱི་མཐུན་ཚོགས་རྣམས་ཀྱི་ཚབ་ཞུས་ཏེ་ཀྲུང་དབྱང་སྲིད་
གཞུང་དང་། རྒྱལ་སྲིད་སྤྱི་ཁྱབ་ཁང་། རང་སྐྱོང་ལྗོངས་མི་དམངས་སྲིད་
གཞུང་བཅས་ཀྱི་དབུ་ཁྲིད་དང༌། དེ་འབྲེལ་བོད་ལྗོངས་ནང་བསྟན་མཐུན་
ཚོགས་དང༌། ཆོས་ལུགས་ལས་དོན་ཚན་པ་ཁག སྟོད་ལུང་བདེ་ཆེན་རྫོང་
དང༌། ཆབ་མདོ་ས་ཁུལ་དང་རྫོང་བཅས་ཀྱི་ཏང་སྲིད་ཆོས་གསུམ་གྱི་དབུ་ཁྲིད་
ཐམས་ཅད་ལ་བླ་ན་མེད་པའི་གུས་བཏུས་དང༌། སྙིང་ཐག་པ་ནས་ཐུགས་རྗེ་
ཆེ་ཞེས་ཞུས་ཏེ་དབུ་ཁྲིད་རྣམས་ལ་མཇལ་དར་སྒྲོན་པ་རེད། དེ་ནས་ཟླ་4ཚེས་
28ཉིན་དགུ་གཏོར་གྱི་སྐུ་འཆམ་དང་། ཚེས་29ཉིན། དགུ་གཏོར་གྱི་གར་
འཆམ་དངོས་གཞིའི་ཉིན། དད་མཇལ་མཆོག་དམན་སེར་སྐྱ་རླངས་འཁོར་
གསུམ་བརྒྱ་ལྷག་པ་དང་རྟ་པ་བཅས་མི་གྲངས་ཁྲི་ཕྲག་གཉིས་བརྒལ་བ་འདུས་
པའི་ཐོག་སླར་ཡང་རང་ལྗོངས་སྲིད་གཞུང་གི་ཀྲུའུ་ཞི་སྐྱིད་སྡུག་ཕུན་ཚོགས་ཚེ་
བརྟན་མཆོག་དང་། ལྗོངས་ཆབ་གྲོས་ཀྱི་ཀྲུའུ་ཞི་དང་བོད་ལྗོངས་ནང་བསྟན་
ཆོས་ཚོགས་ཀྱི་ཚོགས་གཙོ་སེང་ཆེན་བློ་བཟང་རྒྱལ་མཚན། ཚོགས་གཙོ་་་་
གཞོན་པ་ཚེ་སྨོན་གླིང་རྒྱལ་སྤྲུལ་བསྟན་འཛིན་འཕྲིན་ལས། ཚོགས་གཙོ་སྨན་
རྩིས་ཁང་གི་ཡོན་ཀྲང་གཞོན་པ་ཁྲོ་རུ་དགོན་གྱི་མཁན་པོ་ཚེ་རྣམ་སོགས་དང༌།
དེ་བཞིན་ལྗོངས་དང་། ལྷ་ས་གྲོང་ཁྱེར། སྟོད་ལུང་བདེ་ཆེན་རྫོང་བཅས་ཀྱི་
སྲིད་གཞུང་དང་ཆོས་ལུགས་ལས་དོན་ཅུས་ཁག་གི་ཅུས་ཀྲང་དང༌། འཐབ་
ཕྱོགས་གཅིག་གྱུར་པུའུ་ཁག་གི་པུའུ་ཀྲང༌། སྣ་མཁར་ཤང་གི་འགོ་ཁྲིད་བཅས་
ཆེད་ཕེབས་ཀྱིས་ཡང་སྲིད་ མཆོག་སྤྲུལ་རིན་པོ་ཆེར་བཀྲ་ཤིས་བདེ་ལེགས་ཀྱི་་
མཇལ་དར་ཕུལ་ཏེ་ཚང་མས་མཇལ་ཁ་ཞུ་གནང་མཛད། དེ་ནས་ཚང་མ་་
486



འཆམ་གཟིགས་ མཛད་དེ་དཔལ་མགོན་ཕྱག་བཞི་པའི་ གར་འཆམ་གྱི་སྐབས་
དང་བསྟན་སྲུང་མ་མགོན་མགར་གསུམ་ གྱི་ སྐུ་འཆམ་བཅས་ལ་འཆམ་མང་
རྣམས་དང༌། གུང་འགག་པ (འཆམ་ཆས་དོ་དམ་དང་ཆས་གོས་ཡོ་སྲང་ཞུ་
མཁན)རོལ་ མོ་ ཁང་ གི་ དབུ་ ཆོས་ བཅས་ པར་ སྒར་ བླ་ བྲང་ གཞུང༌ དང་།
མཆོད་གོང་བླ་བྲང༌། ཡངས་ཅན་དགོན། གནས་ནང་དགོན། ལྗོངས་
སྲིད་གཞུང་དང༌། གྲོང་ཁྱེར་སྲིད་གཞུང༌། ཆོས་ལུགས་ལས་དོན་གྱི་ལས་
ཁུངས་ཚན་པ་ཁག སྟོད་ལུང་བདེ་ཆེན་རྫོང་གི་ཚན་ཁག སྣ་མཁར་ཤང་
བཅས་སོ་སོ་ནས་སྙན་ཤལ་མཇལ་དར་སྒྲོན་འབུལ་ཐོག རང་སྐྱོང་ལྗོངས་
སྲིད་གཞུང་དང་། གྲོང་ཁྱེར་སྲིད་གཞུང༌། ཆོས་དོན་ཚན་ཁག་སོ་སོ་ནས་
འཆམ་མང་གི་དབུས་སུ་ཡང་སྲིད་རིན་པོ་ཆེ་འཆམ་གཟིགས་ཁང་གི་སྤྱན་སྔར་བླ་
གཡེལ་མཐིལ་ནས་ཇ་སིག་གོས་དར་དང་གོས་ཡོད་ཀྱི་ལྔ་ཚན་ལ་སོགས་པའི་
འབུལ་ བ་ རྣམས་ བསྟར་ ལ་ བསྒྲིགས་ཏེ་ལེགས་ འབུལ་ བསྟར་ གནང་བ་ དང༌།
དགོན་པའི་ལས་སྣེ་རྣམས་ནས་སྐུ་མགྲོན་དུ་ཕེབས་པའི་དབུ་ཁྲིད་ཡོངས་རྫོགས་
ལ་གསོལ་སྟོན་གཟབ་རྒྱས་བཤམས་ཐོག་འཆམས་གཟིགས་གྲུབ་པ་དང་ཐུགས་
རྗེ་ཆེ་ཞུའི་མཇལ་དར་སྒྲོན་ཏེ་གོ་རིམ་ལྟར་ཕེབས་བསྐྱེལ་བཅས་ཞུས་པ་རེད།
དེ་རྗེས་བོད་ཟླ་5ཚེས་13ཉིན་སྔ་དྲོ་བོད་རང་སྐྱོང་ལྗོངས་དང་ཀྲུང་དབྱང་སྲིད་
གཞུང་གི་ཆོག་མཆན་བསྩལ་བ་བརྒྱུད་འབྲས་ལྗོང་གདན་ས་ནས་དཔལ་སྤུངས་
ཀྭན་ཏིང་ཏཱ་སི་ཏུ་རིན་པོ་ཆེ་པདྨ་དོན་ཡོད་གྲུབ་པ་དང༌། མཚུར་ཕུ་གོ་ཤྲི་རྒྱལ་
ཚབ་གྲགས་པ་མི་འགྱུར་གོ་ཆ་རིན་པོ་ཆེ་རྣམ་གཉིས་འབྲས་ལྗོངས་ནས་ལྷ་སར་
ཕེབས་པར་སྲིད་གཞུང་རིམ་པ་ཁག་གི་དབུ་ཁྲིད་རྣམས་ནས་ལྷ་སའི་གནམ་གྲུའི་
བབ་ཐང་དུ་བསུ་བ་ཞུ་བ་དང་འབྲེལ་བོད་ལྗོངས་མགྲོན་ཁང་ཆེན་མོར་ག་་་་
བསྒྲིགས་ཞུས་ཐོག་དགོང་དྲོ་སྲིད་གཞུང་ནས་གསོལ་སྟོན་བཤམས་གནང་བ་
དང་། ཚེས་13ཉིན་མཚུར་གདན་དུ་དགོན་གྱི་སྔར་ལམ་དབུ་བབ་བསུ་བ་
487



སེར་སྦྲེང་གྲ་རྒྱས་བཅས་སྤྱན་དྲངས་ཏེ་རྒྱལ་བའི་མཆོག་སྤྲུལ་རིན་པོ་ཆེ་དང་
གདན་འཛིན་སྒྲུབ་དཔོན་ཀརྨ་བདེ་ཆེན་རང་གྲོལ་བཅས་གཞིས་བྱེས་རྒྱལ་བ་
ཡབ་སྲས་རྣམས་ཐོག་མའི་མཇལ་འཛོམས་ཀྱིས་མཇལ་དར་དང་མཎྜལ་རྟེན་
གསུམ་འབུལ་བཞེས་དང་གཞིས་བྱེས་ཕན་ཚུན་གསོལ་ཇ་བཞེས་འབྲས་བཏེགས་
རེས་སོགས་མཛད། ཐོག་མར་སི་ཏུ་རིན་པོ་ཆེ་ནས་ཁྲོ་རྒྱལ་སྨེ་རྩེགས་ཀྱི་སྒོ་
ནས་ རྒྱལ་བའི་དབང་པོ་ མཆོག་གི་གསང་གསུམ་ ལ་སྐུ་ཁྲུས་ གསོལ་ བ་ དང་།
རྒྱལ་བ་ཡབ་སྲས་ལྷན་རྒྱས་ནས་སྒར་ཆེན་འདུ་ཁང་སོགས་རྟེན་བརྟེན་པ་ཡོངས་
རྫོགས་ལ་ཁྲུས་གསོལ་རབ་གནས་རྒྱས་པ་གནང༌། དེ་ནས་མཆོད་གོང་རྒྱལ་
ཚབ་བླ་བྲང་གི་འདུ་ཁང་དུ་སྤྱན་དྲངས་ཏེ་རྒྱལ་ཚབ་གོ་ཤྲི་རིན་པོ་ཆེ་དང་འདུས་
སྡེ་རྣམས་ནས་རྒྱལ་བའི་དབང་པོར་གསོལ་ཇ་བཞེས་འབྲས་དཀར་སྤྲོ་བཅས་
དང༌། མཎྜལ་རྟེན་གསུམ་འབུལ་ཆེན་སོགས་བཏེགས། སྐབས་དེར་བེ་རུ་
མཁྱེན་བརྩེ་ནས་མཎྜལ་རྟེན་གསུམ་དང་། ཤང་ཀང་གི་སྦྱིན་བདག་ཚོ་གཅིག་
ནས་བཞེས་ཟས་འདྲ་མིན་སྣེ་མང་དང༌། དངུལ་རྨར་གྱི་འབུལ་བ་སོགས་ཁྱོན་
ཆེ་བསྟར། ཡབ་སྲས་རྣམ་གཉིས་ནས་རྒྱུན་དུ་རྒྱལ་བའི་ཡང་སྲིད་རིན་པོ་ཆེར་
སྐུ་ཡོན་སྒྲོན་འབུལ་དང༌། སྐུའི་གསང་གསུམ་ལ་བདེ་སྲུང་དང་ཕྱག་ཕྱི་ཞབས་
ཏོག་ཞུ་ཕྱོགས། སླད་མཛད་སྒོ་རིམ་པའི་གོ་རིམ་དང༌། འཛམ་ གླིང་གི་
གདུལ་བྱ་རྣམས་ལ་འགྲོ་དོན་སྐྱོང་ཕྱོགས་རྒྱལ་བའི་ཐུགས་དམ་བཞེད་སྐོང་ལྷུན་
འགྲུབ་འབྱུང་ཐབས་སྐོར་ སོགས་ ཞལ་བཀོད་གསུང་གླེང་ཞིབ་རྒྱས་གནང་སྟེ།
བོད་ཟླ་5ཚེས་20ཉིན་འཇམ་མགོན་རྣམ་གཉིས་ལྷ་སར་གནས་གཟིགས་སུ་་་
ཕེབས་པ་ལ་ རང་ལྗོངས་མི་དམངས་སྲིད་གཞུང་ནས་བཞུགས་ཡུལ་གསོལ་་་་་
ཚིགས། སྐུའི་ཉེར་མཁོ། ཕེབས་གྲུ། སྐུ་ཕྱའི་བདེ་བསྲུང་སོགས་གང་ཅིར་
འགན་ བཞེས་ ཞབས་ འདེགས་ ཐུགས་ ཁུར་ ཚད་ མེད་ པ་ གནང་ བ་ མ་ ཟད།
རང་ལྗོངས་ཀྱི་ཏང་སྲིད་དབུ་ཁྲིད་རག་རྡོ་དང་། རྒྱལ་མཚན་ནོར་བུ་མཆོག་
488



རྣམ་གཉིས་ནས་བོད་བཟོའི་ཚོམས་ཆེན་དུ་ཕེབས་ནས་མཆོག་སྤྲུལ་རྣམ་གཉིས་
དང་མཇལ་འཛོམས་གནང༌། སི་ཏུ་རིན་པོ་ཆེ་རྣམ་གཉིས་དང་ཆོས་རྗེ་ཨ་ཀོང་
རིན་པོ་ཆེ། རྒྱལ་ཚབ་རིན་པོ་ཆེའི་ཕྱག་མཛོད་ཤེས་རབ་མཐར་ཕྱིན་སོགས་
ནས་རྒྱལ་དབང་ཀརྨ་པའི་ཡང་སྲིད་རྩད་གཅོད་ཞུ་ཕྱོགས་སྐོར་སྐུ་གོང་མའི་་
ཐུགས་འདུན་དང་སྔར་ལམ་འདའ་ཀའི་ཞལ་གདམས་དགོངས་དོན་རང་ལ་
གཞི་བཞག་གིས་འཁྲུངས་ཡུལ་ཡབ་ཡུམ་སོགས་རྟགས་མཚན་གསལ་ཐོན་ལྟར་
ངོས་འཛིན་ངེས་རྙེད་འཁྲུལ་བྲལ་བྱུང་སྟེ་རྩ་བའི་གདན་སར་གདན་ཞུས་ཞབས་
སོར་བཀོད་ཐུབ་པ་བྱུང་བ་ནི་རང་ཅག་ཁ་བ་རི་པས་གཙོས་པས་འཛམ་གླིང་
བསྟན་འགྲོ་ཡོངས་ཀྱི་འདི་ཕྱིའི་སྐྱབས་མགོན་དང་། ནང་བསྟན་ཡོངས་ཀྱི་
དཔལ་དང་གཟི་བརྗིད་དམ་པར་གྱུར་པ་བཅས་འདིའི་སྐོར་ཐོག་མཐའ་བར་
གསུམ་དུ་རང་སྐྱོང་ལྗོངས་ཏང་སྲིད་དང་ཆོས་ལུགས་ལས་དོན་འབྲེལ་ཡོད་སྡེ་
ཚན་ཁག ཀྲུང་དབྱང་སྲིད་གཞུང་དང་རྒྱལ་སྲིད་སྤྱི་ཁྱབ་ཁང་བཅས་རིམ་པ་
ཁག་གི་རྒྱབ་བསྐྱོར་ཤུགས་ཆེན་གནང་བར་ང་ཚོས་རྒྱལ་ཁབ་ཕྱི་ནང་གང་སར་
ཡོད་པའི་བཀའ་རྒྱུད་ཀྱི་ཁོངས་སུ་གཏོགས་པའི་དགོན་སྡེ་ཁག་གི་བླ་སྤྲུལ་དགེ་
འདུན་ཡོངས་རྫོགས་དང་། ཆོས་དད་མང་ཚོགས་ཐམས་ཅད་ཀྱི་ཚབ་ཞུས་ཏེ་
བླ་ན་མེད་པའི་གུས་བཏུས་དང་སྙིང་ཐག་པ་ནས་ཐུགས་རྗེ་ཆེ་ཞེས་ཞུ་རྒྱུ་ཡིན་
ཞེས་ཞུས་གནང་བ་དང༌། སླད་ནས་ཀྱང་ཡང་སྲིད་རིན་པོ་ཆེ་སྐུ་སྐྱེས་བསྲིང་
རིང་སྐུ་ཡོན་སྒྲོན་འབུལ་ཞུ་རྒྱུ་དང༌། རབ་བཞེས་དང་ གསེར་ཁྲིར་མངའ་་
གསོལ། ཐུགས་རྫོགས་སོགས་མཛད་སྒོ་རིམ་པ་དང༌། ལྷག་པར་རྒྱལ་དབང་
ཀརྨ་པ་རིན་པོ་ཆེ་ནི་ཉི་ཟླ་ལྟར་འཛམ་གླིང་སྤྱི་ལ་རིས་མེད་དུ་འཆར་ཞིང་བསྟན་
འགྲོའི་དོན་དུ་བསམ་བཞིན་ཆེད་དུ་བྱོན་པའི་སྐྱེས་ཆེན་དམ་པ་རྨད་དུ་བྱུང་བ་
ཞིག་ཡིན་པས་ན། སླར་འཛམ་གླིང་རྒྱལ་ཁབ་གང་སར་གདུལ་བྱའི་མོས་བློ་
ལྟར་འགྲོ་དོན་སྐྱོང་བ་ལ་ཕྱོགས་མེད་དུ་འབྱོན་ཆོག་པ་སོགས་སྐུ་གོང་མ་རིམ་
489



པའི་མཛད་ལམ་ལྟར་རྒྱུན་ཁྱོངས་ཡོང་བའི་ཕྱི་ནང་དད་ལྡན་སྐྱེ་བོ་མང་པོའི་རེ་
དོན་རྣམས་ཀྱང་ཞུས་གནང་བ་རེད། ཀྲུའུ་ཞི་རྣམ་གཉིས་ནས་གསུང་དོན་སྐུ་
གོང་མའི་ཐུགས་མོས་དང་ཞལ་གདམས་དགོངས་དོན་ཡང་སྲིད་མཆོག་སྤྲུལ་ཨོ་
རྒྱན་འཕྲིན་ལས་རིན་པོ་ཆེ་རང་ཅག་བོད་དུ་སྐུ་བལྟམས་ནས་ངེས་རྙེད་འཁྲུལ་
བྲལ་གྱིས་གདན་སར་སྤྱན་དྲངས་ཏེ་བཀའ་རྒྱུད་ཡོངས་ཀྱི་བསྟན་པའི་བདག་
པོར་ཞབས་སོར་བཀོད་ཐུབ་པ་ནི་བཀྲ་ཤིས་པའི་བྱ་བ་ཞིག་ཡིན་པ་མ་ཟད་རྒྱལ་
དབང་ཀརྨ་པ་སྐུ་ཕྲེང་བཅུ་དྲུག་པའི་ཡང་སྲིད་མཆོག་སྤྲུལ་ཨོ་རྒྱན་འཕྲིན་ལས་
རིན་པོ་ཆེ་ནི་བོད་དུ་དམངས་གཙོའི་བཅོས་བསྒྱུར་བྱས་པ་ནས་ཡང་སྲིད་སྤྲུལ་
པའི་སྐུ་ངོས་འཛིན་དང་གདན་ཞུ་བྱས་པ་ཐེངས་དང་པོ་ཡིན་པ་རེད་ སོགས་
གསུངས་གླིང་ཞིབ་རྒྱས་མཛད་པ་རེད། དེ་ནི་སྔར་བོད་དུ་སངས་རྒྱས་སྤྲུལ་
པའི་སྐུ་བྱོན་པའི་ཐོག་མ་ཡང་ཀརྨ་པ་རིན་པོ་ཆེ་རེད་ལ། བོད་དུ་དམངས་
གཙོའི་ བཅོས་བསྒྱུར་བྱས་ཚུན་ ཙམ་ དུ་ མ་ ཟད་ ཀྲུང་ གོ་ གུང་ ཁྲན་ཏང་དང་། །
ཀྲུང་དབྱང་མི་དམངས་སྲིད་གཞུང་དབུ་བརྙེས་པ་ནས་བཟུང་བླ་མའི་ཡང་སྲིད་
སྤྲུལ་སྐུ་ངོས་འཛིན་དང་གདན་ཞུ་བྱེད་པའི་ལམ་སྲོལ་གྱི་ཐོག་མའང་རྒྱལ་དབང་
ཀརྨ་པ་རིན་པོ་ཆེའི་ཡང་སྲིད་སྐུ་ཕྲེང་བཅུ་བདུན་པ་འདི་རང་ཉག་གཅིག་ཡིན་
པ་རེད་ལ། གཞན་ཡང་ཏང་གི་ཆོས་ལུགས་སྲིད་ཇུས་ཧ་ཅང་ལེགས་པོ་ཡོད་
པའི་མཚན་སྙན་དེ་འཛམ་གླིང་ཡོངས་གྲགས་ཡིན་པའི་ཐོག་ད་ལམ་སངས་རྒྱས་
ཀརྨ་པའི་ཡང་སྲིད་ངོས་འཛིན་དང་གདན་ཞུ་སོགས་ལག་བསྟར་དོན་ཁྱོལ་་་
མཛད་ཕྱོགས་ཐད་ནས་ཏང་གི་ཆོས་ལུགས་སྲིད་ཇུས་ཀྱི་མཚན་སྙན་དེ་སླར་ཡང་
འཛམ་གླིང་དུ་གསལ་སྒྲགས་དོན་སྙིང་ལྡན་པ་ཞིག་སྤེལ་བ་བཅས་ཀྱང་རེད།
ལར་ནས་གོང་མས་འོག་མ་ལུང་གིས་བསྟན་པ་ཞེས་གཤེགས་བཞུགས་གར་བྱོན་
གྱི་རང་དབང་ཐོབ་ཅིང་སྐུ་སྐྱེ་ཕྱི་མའི་ཡང་སྲིད་སྤྲུལ་པའི་སྐུ་འབྱོན་རྒྱུའི་ཡུལ་
ལུང་ཡབ་ཡུམ་ཁྱིའུའི་དགུང་སྙིང་སོགས་ཞལ་ཤིན་ཏུ་གསལ་བའི་འདའ་ཀའི་
490



ཞལ་གདམས་ཕྱག་བྲིས་བཀའ་རྒྱ་མ་རེ་འཇོག་གནང་མཛད་དེ་གདན་སའི་རྗེས་
འཇུག་རྣམས་ནས་ཡང་སྲིད་གདན་ཞུ་ཞུ་ཆོག་ཡོང་གི་ཡོད་པའི་མཛད་སྲོལ་འདི་
ནི། བྱང་ཆུབ་སེམས་པ་ཆེན་པོ་སྔོན་གྱི་ཐུགས་དམ་ཞལ་བཞེས་ཡལ་དུ་མ་བོར་
བར་བསམ་བཞིན་མཁའ་མཉམ་བསྟན་འགྲོའི་དོན་འབའ་ཞིག་ཏུ་རང་དབང་
ཡོད་པའི་སྒོ་ནས་བྱོན་གྱི་ཡོད་པ་སོགས་ནི་སངས་རྒྱས་ཀརྨ་པ་རིན་པོ་ཆེ་ཁོ་ནའི་
ཐུན་མོང་མ་ཡིན་པའི་ཁྱད་འཕགས་ཀྱི་ཆོས་ངོ་མཚར་ཅན་ཞིག་ཀྱང་ཡིན་པར་
ཀུན་གྱིས་ཤེས་རྟོགས་བྱུང་བ་རེད། དེ་ནས་བོད་ཟླ་6ཚེས་3ཉིན་རང་སྐྱོང་
ལྗོངས་འཐབ་ཕྱོགས་གཅིག་གྱུར་པུའུ་དང་། མི་རིགས་ཆོས་ལུགས་ལས་དོན་
ཨུ་ཡོན་ལྷན་ཁང་སོགས་ཀྱི་དབུ་ཁྲིད་ནས་གདན་ཞུར་བཅར་ཏེ་ཕེབས་རོགས་
འོག་ཡང་སྲིད་རིན་པོ་ཆེ་སྟོན་འཁོར་རྣམས་ལྷ་སར་ཆིབས་བསྒྱུར་བསྐྱངས་པར་
སྲིད་གཞུང་གི་བཞུགས་སྒྲིགས་སྣེ་ལེན་སོགས་གྲ་རྒྱས་ཞུས། ཚེས་4རེ་གཟའ་
འོད་སྟོང་ལྡན་པ་དང་། ཟླ་སྐར་གྲེ་སྟེ་མེ་གཉིས་འཕྲད་པ་སོགས་གཟའ་སྐར་
འཕྲོས་སྦྱོར་དགེ་བ་དང་། ཁྱད་པར་བདག་ཅག་གི་འདྲེན་པ་མཉམ་མེད་ཐུབ་
པའི་དབང་པོས་འཕགས་པའི་ཡུལ་ཝ་ར་ཎ་སིར་བཀའ་དང་པོ་བདེན་བཞིའི་
ཆོས་འཁོར་སྐོར་བའི་དུས་ཆེན་ཁྱད་པར་འཕགས་པའི་ཉིན་གྱི་ཐོ་རེངས་སྟོན་པ་
མངོན་པར་རྫོགས་སངས་རྒྱས་པའི་དུས་ཀྱི་ཐུན་མཚམས་སྔ་དྲོའི་ཆུ་ཚོད་བཞི་པ་
ཙམ་ལ་སྲིད་གཞུང་གི་ཕེབས་གྲུ་དང་ཕེབས་རོགས་དབུ་ཁྲིད་བཅས་ལྷ་ལྡན་སྤྲུལ་
པའི་གཙུག་ལག་ཁང་ཆེན་པོར་ཆིབས་བསྒྱུར་གྱིས་གཙུག་ལག་ཁང་གི་ཕེབས་
ལམ་གཡས་གཡོན་འཁོར་ཡུག་རྣམས་སུ་དྲག་ཆས་ཅན་དང་མི་མངོན་པའི་ཉན་
རྟོག་དམག་མང་པོའི་སྐུའི་བསྲུང་བྱ་འགྲེམ་ཤོམ་གཟབ་ནན་དང་གཙུག་ལག་
ཁང་གི་དམངས་གཙོ་བདག་གཉེར་གྱི་འགོ་ཁྲིད་དང་དགེ་འདུན་རྣམས་ནས་ཇོ་
བོའི་སྐུ་མདུན་སྤང་ལྕོག་སྟེང་དུ་རྒྱལ་དབང་ཀརྨ་པའི་ཡང་སྲིད་རིན་པོ་ཆེ་དང༌།
དཔལ་སྤུངས་ཀྭན་ཏིང་ཏཱ་སི་ཏུ་རིན་པོ་ཆེ། གོ་ཤི་མཚུར་ཕུ་རྒྱལ་ཚབ་མཆོག་
491.



སྤྲུལ། སྟག་སྣ་ཞབས་དྲུང་འཇིགས་མེད་ཆོས་དབྱངས་རིན་པོ་ཆེ། མཚུར་
ཕུའི་གདན་འཛིན་སྒྲུབ་དཔོན་གོ་ཤི་ཀརྨ་བདེ་ཆེན་རང་གྲོལ་རྣམ་པར་སྔར་ལམ་
གོ་བབ་མ་འཆོལ་བའི་བཞུགས་ཁྲི་བཞུགས་སྟན་རིམ་པར་བཤམས་པའི་ཐོག་ས་
སྟན་དང་སྐུ་ཕྱག་ཕྱག་སྟན། ཕེབས་བཞུ་སོགས་གྲ་སྒྲིག་ཟབ་རྒྱས་ཞུས་ཏེ་བསུ་
བ་སེར་སྦྲེང་སྤྱན་འདྲེན་རྒྱ་གླིང་དང་སྤོས་བསུ་དབུ་གདུགས་བཅས་སྔ་ས་ནས་
ཕེབས་སྒུག་ཞུས་ཏེ་སྐབས་མཚམས་སྟོན་པ་འཁོར་དང་བཅས་པར་ཇོ་བོའི་དབུ་
སྐྲ་ནས་བསུ་བའི་བཀོད་པ་ཕུན་སུམ་ཚོགས་པའི་སྒོ་ནས་སེང་ལྡེང་སྒོ་མོ་བརྒྱུད་
ཇོ་བོའི་སྐུ་མདུན་དུ་སྤྱན་དྲངས། བླ་བྲང་ནས་ཇོ་ཤཱཀ་རྣམ་གཉིས་ལ་གསེར་
ཆབ་གསོལ་བ་དང༌། ར་ས་འཕྲུལ་སྣང་གཞལ་མེད་ཁང་གི་རྟེན་གསུམ་རབ་
འབྱམས་དྲུང་དུ་མཆོད་སྤྲིན་སྣ་ལྔ་སྟོང་ཚར་དང་རྟེན་གསུམ་ཕལ་མོ་ཆེར་སྙན་
ཤལ་སོགས་མཆོད་སྤྲིན་རྒྱས་ཤོམ་གྱིས་བདུག་སྤོས་དང་། མར་མེའི་ཕྲེང་བའི་
འོད་ཀྱི་དྲ་བ་བྲེས་པའི་ཀློང་དུ་རིམ་པར་བྱོན་ཏེ་རྒྱལ་བ་ཡབ་སྲས་རྣམས་ནས་ཇོ་
བོར་སྐུ་ཕྱག་ལེན་གསུམ་འབུལ་གནང་གིས་བཞུགས་ཁྲིར་ཞབས་སོར་འཁོད་
བསྟུན་གཙུག་ལག་ཁང་ནས་གསོལ་ཇ་བཞེས་འབྲས་བཏེགས། དེ་ནས་སི་ཏུ་
རྒྱལ་ཚབ་ མཆོག་སྤྲུལ་རྣམ་གཉིས་དང་གདན་འཛིན་སྒྲུབ་དཔོན་རིན་པོ་ཆེ།
ཡོངས་འཛིན་དང་། དབུ་མཛད་ཁྲི་པ་བཞི་སོགས་གསུང་ཞབས་དུང་རྒྱ་ཁ་
འབུད་ཆ་ཚང་བཅས་དབུ་ཆོས་རྣམས་ནས་ཞྭ་ཁྲ་ཆོས་གོས་བཞེས་ཏེ་སྐྱབས་་
སེམས་ ཡན་ ལག་ བདུན་ པ་ སྔོན་དུ་འགྲོ་བའི་ ཐོག་ ས་ གཞི་ བྱིན་རླབས་ དང༌།
རང་ལུགས་བཀའ་རྒྱུད་ཀྱི་གསུང་ཆོག་རྣམས་དང་མཛད་པ་བཅུ་གཉིས་ཀྱི་ཐུབ་
སྟོད་སོགས་ཞལ་འདོན་རྣམས་གསུངས་ནས“མཆོད་རྟེན་རྣམ་དག་དྲུང་དུ་ཉིད་
ནས་ཉིད། ། རབ་ཏུ་བྱུང་བར་མཛད་ལ་ཕྱག་འཚལ་ལོ”ཞེས་པའི་ཞལ་འདོན་
གསུངས་མཚམས་སུ་རྒྱལ་བའི་དབང་པོ་མཆོག་ཁྲི་ལས་གཞོལ་ཏེ་ཕྱག་སྟན་སྟེང་
ནས་ཇོ་བོའི་སྤྱན་སྔར་སྐུ་ཕྱག་ལན་གསུམ་ཕུལ་ཏེ་ཞབས་པུས་བཙུགས་མཁན་
492



ཆེན་ཀྭན་ཏིང་ཏཱ་སི་ཏུ་རིན་པོ་ཆེ་ཆོས་ཀྱི་དོན་གྲུབ་མཆོག་ནས་དབུ་སྐྲ་གཙུག་
ཕུད་བསིལ་ཏེ “རང་བྱུང་ཁྱབ་བདག་ཨོ་རྒྱན་རྒྱལ་བའི་མྱུ་གུ་འགྲོ་འདུལ་འཕྲིན་
ལས་རྡོ་རྗེ་ཕྱོགས་ལས་རྣམ་པར་རྒྱལ་བའི་སྡེ”ཞེས་པའི་མཚན་གསོལ། སྟག་
སྣ་ཞབས་དྲུང་རིན་པོ་ཆེ་ནས་དྲི་མེད་དངུལ་དཀར་གྱི་གཞོང་པ་གཟེད་དེ་དབུ་
ལོ་རྣམས་ཞུས། དེ་ནས་གསུང་ཆོག་རྣམས་གྲུབ་སྟེ་ཤིས་བརྗོད་ཐུགས་སྨོན་
གྱིས་མཐའ་བསྡུ་བར་མཛད་པ་དང་། གཙུག་ལག་ཁང་གི་དགེ་འདུན་རྣམས་
ནས་མཇལ་དར་དང་མཎྜལ་རྟེན་གསུམ། ལེགས་འབུལ་སྒོར་ལྔ་བརྒྱ་ཐམ་པ་
བཅས་ཕུལ་ཏེ་མཇལ་ཁར་བཅར་བར་ཕྱག་བྱིན་ལེགས་དར་ཨ་ཤེ་རེ་བཅས་་
བསྩལ། སྐུ་གཉེར་ཞལ་གྲངས་བརྒྱད་ཅུ་གྱ་བཞི་རྣམས་ལ་གསོལ་ཇ་ ཐེངས་
གཉིས། བཞེས་ཐུག་མིང་རྟགས་ལེགས་པ་གཅིག ཕྱག་འགྱེད་སྒོར་བཅོ་ལྔ་
རེ་མཇལ་དར་ཨ་ཤེ་རེ་བཅས་ཀྱི་བསྙེན་བཀུར་ཞུས་ཏེ་མཛད་སྒོ་ལེགས་གྲུབ་ཟིན་
པ་དང་། སྔ་དྲོའི་ཆུ་ཚོད་དྲུག་པའི་ཐོག་རང་ལྗོངས་ཀྱི་དབུ་ཁྲིད་ཁག་ནས་
ཕེབས་རོགས་འོག་གཙུག་ལག་ཁང་ནས་ཆིབས་རྡོག་ཐོན་ཏེ་སྟོན་འཁོར་རྣམས་
གདན་སར་ཕྱིར་ཕེབས། ཡར་ལམ་གནམ་པར་ ཤང་གི་ནིའུ་གསིང་ཡངས་
པོར་སྒར་ཆེན་ གྱི་ ཐབ་ བསུའི་དབུ་གུར་ དུ་ གསོལ་ཚའི་ གསོལ་ སྟོན་ བཏེགས།
དེ་ནས་ཕེབས་ལམ་དུ་གནས་ནང་གདན་སའི་བླ་ལས་འདུས་སྡེ་བཅས་པའི་བསུ་
བ་ཇ་འདྲེན་དང་། མཚུར་ཕུའི་གདན་སར་སྒར་གོང་འོག་གཉིས་ནས་སྔར་
ལམ་དབུ་སྐྲ་གཙུག་ཕུད་ཕུལ་ནས་གདན་སར་ཕྱིར་ཕེབས་ཀྱི་མཛད་ལམ་ལྟར་
འཕྱར་དར། སྐྱ་ དར། ཕན་ གདུགས་ རྒྱལ་ མཚན། རྔ་ རོལ་ དུང༌ རྒྱ།
སྤོས་སྣེ་སྤོས་ཕོར། རྒྱ་རོལ་ཆ་ཚང་དང༌། རྒྱ་སེང༌། མི་ཚེ་རིང་། ཚངས་
པ་རྒྱ་སྦྱིན། རྒྱལ་ཆེན་བཞི་དང་། མ་མགོན་མགར་གསུམ་གྱི་གར་འཆམས་
སོགས་སེར་ཕྲེང་ཤིན་ཏུ་རྒྱས་པ་དང༌། སྒར་ཆེན་གྱི་ཕོ་བྲང་དབུ་རྩེ་ནས་ཐོག་
རོལ་རྒྱས་པ་དང་། མཆོད་གོང་ཕོ་བྲང་གི་དབུ་རྩེ་ནས་ཅུང་སྙན་སེན་ཐོག་
493



རོལ་རྒྱས་པ་ཆ་ཚང་བཅས་ཕོ་བྲང་དུ་སྤྱན་དྲངས་ཏེ་སྟོན་འཁོར་རྣམས་ལ་རྟེན་
འབྲེལ་མཛད་སྒོ་དང་ཕེབས་སྟོན་རྒྱ་ཆེར་བཏེགས། དེ་ནས་གདན་སར་སྐུ་
ཡོན་གསན་བཞེས་དང་། དད་མཇལ་ཁག་ལ་ཉིན་རེ་དགོང་དྲོའི་ཆུ་ཚོད་
གཉིས་པའི་ཐོག་འཆར་ཅན་རྒྱང་མཇལ་རེ་ཆག་མེད་དུ་བསྩལ། དེ་ནས་སྤྱི་ཟླ་
9ཚེས་22ཉིན་གྱི་སྔ་དྲོ་རྒྱལ་དབང་སྐུ་ཕྲེང་བཅུ་དྲུག་པའི་ཡང་སྲིད་རིན་པོ་ཆེ་ཨོ་
རྒྱུན་འཕྲིན་ལས་མཆོག་གདན་སར་གསེར་ཁྲི་མངའ་གསོལ་གྱི་མཛད་སྒོར་རྟེན་
འབྲེལ་ཞུ་བའི་ཆེད་དུ་དཔལ་སྤུངས་སི་ཏུ་རིན་པོ་ཆེ་དང་མཚུར་ཕུ་རྒྱལ་ཚབ་
རིན་པོ་ཆེ་རྣམ་གཉིས་སྟོན་འཁོར་བཅས་ “ཀ་ཐ་མན་ཊུའུ” ནས་མཁའ་གྲུའི་
ཐོག་ལྷ་ས་གནམ་ཐང་དུ་ཕེབས་འབྱོར་བྱུང་ཞིང་། ལྷ་སར་ལྷན་དུ་ཕེབས་
མཁན་གྲས་སུ་ཨ་རི་དང༌། རུའི་ཧྲི། དབྱིན་ཇི། ཧྥ་རན་སི། ཨེ་ཀྲ་ལི།
འཇར་མན། ཧོ་ལན། རྒྱ་གར། ནེ་པ་ལ་བཅས་རྒྱལ་ ཁབ་ཁག་ནས་་་
ཕེབས་པའི་ཀརྨ་བཀའ་རྒྱུད་ཀྱི་སློབ་ཚོགས་ཀྱི་འཐུས་མི་དང༌། དད་ལྡན་སྐྱེ་བོ་
ཕོ་མོ་མང་པོ་ཡང་ཡོད་པ་རེད། རང་སྐྱོང་ལྗོངས་ཏང་ཨུད་འཐབ་ཕྱོགས་་
གཅིག་ གྱུར་ པུའུའི་ རྒྱུན་ ལས་ པུའུ་ ཀྲང་ གཞོན་ པ་ འཕྲིན་ ལས་ མཆོག་ དང་།
ལྗོངས་མི་རིགས་ཆོས་ལུགས་ཨུ་ཡོན་ལྷན་ཁང་གི་ཀྲུའུ་རེན་གཡུ་དགའ། གྲོང་
ཁྱེར་ལྷ་སའི་འབྲེལ་ཡོད་སྡེ་ཚན་ཁག་གི་འགན་འཁུར་བ། དེ་བཞིན་མཚུར་ཕུ་
དགོན་པའི་དམངས་གཙོ་བདག་གཉེར་ཨུ་ཡོན་ལྷན་ཁང་གི་ཀྲུའུ་རེན་ཀརྨ་བློ་
གྲོས་བཟང་པོ་སོགས་གནམ་གྲུ་ཐང་དུ་ཕེབས་ནས་ཀྭན་ཏིང་ཏཱ་སི་ཏུ་རིན་པོ་ཆེ་
དང་། རྒྱལ་ཚབ་གོ་ཤྲི་རིན་པོ་ཆེ་རྣམ་པར་མཇལ་དར་ཕུལ་ནས་སྤྲོ་སེམས་
འཁོལ་བའི་དགའ་བསུ་ཞུས་གནང་བ་མ་ཟད། ལྷ་ས་བོད་ལྗོངས་མགྲོན་ཁང་
ཆེན་མོར་བཞུགས་སྒྲིག”གསོལ་སྟོན་སོགས་སྣེ་ལེན་གཟབ་རྒྱས་ཞུས་གནང་བ་
དང༌། ཚེས་23ཉིན་སྐུ་འཁོར་རྣམས་མཚུར་ཕུའི་གདན་སར་སྔར་ལམ་དབུ་
བབས་ཀྱི་བསུ་བ་སེར་སྦྲེང་སྤོས་བསུ་ཐོག་རོལ་སོགས་གཟབ་རྒྱས་ཀྱིས་ཕོ་བྲང་ཆེ་
494



མོའི་སེང་གེ་ཤར་ནུབ་སོ་སོའི་གཟིམ་ཆུང་དུ་གོ་བབས་ཀྱི་བཞུགས་ཁྲིར་ཞབས་
སོར་འཁོད་པ་རེད། དེ་ནས་བཟུང་གཟའ་སྐོར་གཅིག་ཙམ་གྱི་དུས་ཚོད་ནང་
ཡང་སྲིད་རིན་པོ་ཆེ་གསེར་ཁྲིར་མངའ་གསོལ་གྱི་རྟེན་འབྲེལ་ལེགས་འབུལ་གྱི་
མཛད་སྒོར་ཞུགས་མཁན་རྒྱལ་ཕྱི་རྒྱལ་ནང་གི་སྐུ་མགྲོན་མང་པོ་པདྨའི་རྫིང་བུར་
བུང་བ་ལྟར་ཉིན་བཞིན་ཇེ་མང་དུ་འདུས་པར་སྲིད་གཞུང་ནས་ཡུལ་ལུང་དང་
འཚམས་པའི་དད་ཅན་མང་ཚོགས་མི་འབོར་ལ་ཚོད་འཛིན་དང༌། བདེ་་་
འཇགས་དོ་དམ་ཟབ་ནན་གྱིས་མི་དང་འཁོར་ལོའི་རིགས་ལ་བཏང་འཛིན་དང༌།
སྐུ་མགྲོན་ཕེབས་མཁན་རྣམས་ནས་ངོ་སྤྲོད་ལག་འཁྱེར་ཞུ་དགོས་པའི་ལམ་་་
ལུགས་སོགས་ཀྱི་སྟབས་བདེ་བསྐྲུན་ཀྱང་། སྐུ་མགྲོན་ཁག་གི་གུར་དང་རླངས་
འཁོར་མི་ཚོགས་བཅས་ཀྱི་དགོན་པའི་མཐའ་འཁོར་དང་གླིང་གསེབ་ཡས་མས་
མིག་རྒྱང་རིང་པོའི་བར་གྱི་ས་ཆ་བཅས་སུ་གྲངས་ཀྱིས་མི་ལོང་བའི་གུར་དང་
འཁོར་ལོའི་རིགས་ས་གཞི་ ཐམས་ ཅད་དོག་པོར་གྱུར་ནས་འགྲོ་བའི་ལམ་མི་་
གཤོང་པའི་མི་ཚོགས་བྱུང་ཞིང་། སྤྱི་ལོ་1992་ 9་ 27་བོད་ རབ་བྱུང་བཅུ་་་
བདུན་པའི་ཨངྒི་ར་ཞེས་པ་ཆུ་སྤྲེལ་ཧོར་ཟླ་8ཚེས་1རེས་གཟའ་རྟ་བདུན་དབང་
པོ་དར་བ་དང་། རྒྱུ་སྐར་དབོ་སྟེ་སྔ་དྲོ་མེ་རླུང་དང་། ཕྱེད་ཡོལ་རྒྱུ་སྐར་མེ་
བཞི་འཕྲད་པས་འཆི་མེད་གྲུབ་པའི་སྦྱོར་བ་བཅས་གཟའ་སྐར་ཚེས་གསུམ་་་
འཕྲོས་སྦྱོར་བཟང་བའི་ཉིན་རྒྱལ་བའི་དབང་པོ་ཀརྨ་པ་སྐུ་ཕྲེང་བཅུ་དྲུག་པའི་
ཡང་སྲིད་རིན་པོ་ཆེ་གསེར་ཁྲིར་མངའ་གསོལ་རྟེན་འབྲེལ་ལེགས་འབུལ་བསྟར་
བའི་མཛད་སྒོར་ཞུགས་མཁན་སྐྱེ་བོ་རྣམས་དགོན་པའི་ཕྱི་ནང་གླིང་ཡོངས་སུ་
ཁེངས་ནས་ཕེབས་སྒུག་ཞུས་བསྡད་ཡོད་པ་རེད། སྔ་དྲོའི་ཆུ་ཚོད་11པ་ཉི་
དྲོད་ཕྱི་ཆ་དྲང་སྲོང་ཕུར་བུའི་བདུད་རྩི་ཐུན་མཚམས་ཀྱི་དུས་སྦྱོར་བཟང་པོའི་
ཐོག་དགོན་གྱི་དམངས་གཙོ་བདག་གཉེར་ཨུ་ཡོན་ལྷན་ཁང་གི་ཀྲུའུ་རེན་ཀརྨ་བློ་
གྲོས་བཟང་པོ་ནས་རྒྱལ་བའི་དབང་པོ་ཀརྨ་པ་སྐུ་ཕྲེང་བཅུ་བདུན་པ་ཆེན་པོ་
495



གསེར་ཁྲིར་མངའ་གསོལ་ཞུ་བའི་མཛད་སྒོ་གཙོ་སྐྱོང་གནང་བ་དང་འབྲེལ་་་
དཔལ་ཀརྨ་པ་རིན་པོ་ཆེ་ཁྱབ་བདག་ཨོ་རྒྱན་རྒྱལ་བའི་མྱུ་གུ་འགྲོ་འདུལ་འཕྲིན་
ལས་རྡོ་རྗེ་མཆོག་དཔལ་གྱི་འོག་མིན་མཚུར་མདོའི་གཙུག་ལག་ཁང་དུ་འཇིགས་
མེད་སེངྒེས་བཏེགས་པའི་གསེར་ཁྲིར་མངའ་གསོལ་ཞུ་བའི་མཛད་སྒོ་དངོས་སུ་
འགོ་འཛུགས་པའི་ཁྱབ་བསྒྲགས་གནང་མ་ཐག་སྒར་ཆེན་གྱི་དགེ་འདུན་རྣམས་
ཀྱིས་སེར་སྦྲེང་གཟབ་བསྒྲིགས་དང་རྔ་རོལ་དུང་རྒྱུ་འབུད་དཀྲོལ་གནང་བའི་སྒྲ་
དབྱངས་དང༌། བླ་གཡེལ་མཐིལ་དུ་མཚུར་ཕུ་ཞོལ་པའི་གཞས་མ་རྣམས་དང་།
སྣ་མཁར་ལས་གཞོར་ལྷ་ མོ་ཚོགས་པའི་ལྷ་མོ་བ་བཅས་ཀྱི་རྔ་རོལ་དང༌ གླུ་་་་
དབྱངས་ཀྱི་སྒྲའི་ཁྲོད་དུ་ཀརྨ་པ་སྐུ་ཕྲེང་བཅུ་བདུན་པ་ཁྲི་འདོན་མངའ་གསོལ་ཞུ་
བའི་མཛད་སྒོར་ཆེད་ཕེབས་གནང་བའི་རྒྱལ་སྲིད་སྤྱི་ཁྱབ་ཁང་ཆོས་ལུགས་ལས་
དོན་ཅུས་ཀྱི་ཅུས་ཀྲང་རན་ཝུའུ་ཀྲི་དང་། ཀྲུང་གོ་ནང་བསྟན་མཐུན་ཚོགས་ཀྱི་
ཚོགས་གཙོ་སྐུ་གཞོན་བོད་ལྗོངས་ནང་བསྟན་མཐུན་ཚོགས་ཀྱི་མཚན་འཛིན་
.ཚོགས་གཙོ་འཕགས་པ་ལྷ་དགེ་ལེགས་རྣམ་རྒྱལ་དང༌། ལྗོངས་ཏང་ཨུད་ཀྱི་
ཀྲུའུ་ཞི་གཞོན་པ་ལྗོངས་སྲིད་གྲོས་ཀྱི་ཀྲུའུ་ཞི་རག་སྡིས། ལྗོངས་ཏང་ཨུད་ཀྱི་
ཧྲུའུ་ཅི་གཞོན་པ་ལྗོངས་མི་དམངས་སྲིད་གཞུང་གི་ཀྲུའུ་ཞི་རྒྱལ་མཚན་ནོར་བུ་
སོགས་རྒྱལ་དབང་ཀརྨ་པ་ཨོ་རྒྱན་འགྲོ་འདུལ་འཕྲིན་ལས་རྡོ་རྗེ་མཆོག་གསེར་
ཁྲིར་མངའ་གསོལ་གྱི་མཛད་སྒོ་གནང་ཡུལ་སྒར་ཆེན་འདུ་ཁང་ཆེན་མོའི་ནང་དུ་
ཆིབས་བསྒྱུར་གནང་བ་རེད། འདུ་ཁང་ཆེན་མོའི་ནང་དུ་མཆོད་རྫས་སྤྱན་
གཟིགས་དང་མཆོད་སྤྲིན་བསམ་གྱིས་མི་ཁྱབ་པ་བཤམས་པའི་ཐོག་ད་དུང་སྐུ་
རྒྱབ་ཀྱི་ཕུག་ནས་ཏཱ་མིང་གོང་མ་ཆེན་པོས་ཕུལ་བའི་རྗེ་དེ་བཞིན་གཤེགས་པས་
རྒྱ་ཡུལ་དུ་རྫུ་འཕྲུལ་མཛད་པ་བརྒྱ་རྩ་བསྟན་གནང་བའི་སྐབས་དེའི་དཔེ་རིས་ཀྱི་
ཡིན་ཐང་ངོ་མ་ “ངོ་མཚར་འཇའ་ས་གསི་ཐང་རིང་མོ”ཞེས་པ་དེ་ཡང་འགྲེམ་
གཤོམ་ཞུས་པ་རེད། (ཡིང་ཐང་འདི་ནི་རིག་གནས་གསར་བརྗེའི་སྐབས་སུ་
496



མཚུར་ཕུའི་རྟེན་གསུམ་རྣམས་རྩ་གཏོར་གཏོང་སྐབས་རང་ལྗོངས་སྲིད་གཞུང་
ནས་ནོར་གླིང་རིག་དངོས་བདག་གཉེར་དོ་དམ་ཨུ་ཡོན་ལྷན་ཁང་གི་ཁོངས་སུ་
ཕྱིར་བཞེས་ཉར་ཚགས་གནང་བ་ད་ལམ་ཀརྨའི་ཡང་སྲིད་རིན་པོ་ཆེ་གསེར་ཁྲིར་
མངའ་གསོལ་ཞུ་བའི་མཛད་ཆེན་སྐབས་རྟེན་འབྱུང་ཁྱད་པར་ཅན་གྱི་གནད་
ཀའི་ཆེད་དུ་རང་ལྗོངས་སྲིད་གཞུང་ནས་དགོན་པར་གཡར་པོ་གནང་སྟེ་ཡར་
གདན་ཞུ་དང་ཉིན་མཚན་མེད་པར་བསྲུང་སྐྱོབ་ཞུ་རྒྱུ་སོགས་རིག་དངོས་བདག་
གཉེར་ཨུ་ཡོན་ལྷན་ཁང་གི་ལས་བྱེད་པ་རྣམས་ནས་ཞུས་ཏེ་རླངས་འཁོར་བཅས་
རང་གཤོམ་གྱིས་གཏོང་གནང་མཛད་པ་ཞིག་རེད) གཞན་ཡང་འདུ་ཁང་ཆེན་
མོའི་གདོང་གྲལ་གྱི་འགོ་ནས་ཞལ་ལྷོར་གཟིགས་ཀྱིས་རྒྱལ་བའི་དབང་པོ་ཀརྨ་པ་
ཆེན་པོར་འཇིགས་མེད་གདོང་ལྔས་བཏེགས་པའི་གསེར་གྱི་ཁྲི་འཕངས་བླ་ན་
མཐོ་བ་མངོན་པར་བཤམས་པ་དང་། སྔར་རྒྱུའི་ལུགས་སུ་མཐོ་བར་བརྩི་བའི་
སྐུ་གཞོགས་གཡོན་ཕྱོགས་ཀྱི་དང་པོར་ཞལ་ལྷོར་གཟིགས་ཀྱི་བྱམས་མགོན་ཀྭན་
ཏིང་ཏཱ་ཡི་སི་ཏུ་རིན་པོ་ཆེ་མཆོག་དང་། གཡོན་གཉིས་པར་གོ་ཤྲི་རྒྱལ་ཚབ་
རིན་པོ་ཆེ་རྣམ་གཉིས་ཀྱི་བཞུགས་ཁྲི་སོ་སོར་གོ་རིམ་མཐོ་དམའ་མ་འཆོལ་བར་
བཤམས་པ། སྐུ་གཞོགས་གཡས་ཕྱོགས་ནས་ཞལ་ལྷོ་གཟིགས་ཀྱིས་ཀྲུང་གུང་
རྒྱལ་སྲིད་སྤྱི་ཁྱབ་ཁང་ཆོས་ལུགས་ལས་དོན་ཅུས་ཀྱི་ཅུས་ཀྲང་རན་ཝུའུ་ཀྲི་དང་།
ཀྲུང་དབྱང་འཐབ་ཕྱོགས་གཅིག་གྱུར་པུའུ་ཅུས་གཉིས་པའི་ཅུས་ཀྲང་ཡེ་ཞའོ་
ཝུན། ཀྲུང་གོ་ནང་བསྟན་མཐུན་ཚོགས་ཀྱི་ཚོགས་གཙོ་སྐུ་གཞོན་བོད་ལྗོངས་
ནང་བསྟན་མཐུན་ཚོགས་ཀྱི་མཚན་འཛིན་ཚོགས་གཙོ་འཕགས་པ་ ལྷ་དགེ་་་་
ལེགས་རྣམ་རྒྱལ་དང་། ལྗོངས་ཏང་ཨུད་ཀྱི་ཧྲུའུ་ཅི་གཞོན་པ་ལྗོངས་སྲིད་གྲོས་
ཀྱི་ཀྲུའུ་ཞི་རག་སྡིས། ལྗོངས་ཏང་ཨུད་ཀྱི་ཧྲུའུ་ཅི་གཞོན་པ་ལྗོངས་མི་དམངས་
སྲིད་གཞུང་གི་ཀྲུའུ་ཞི་རྒྱལ་མཚན་ནོར་བུ། ལྗོངས་སྲིད་གྲོས་ཀྱི་ཀྲུའུ་ཞི་གཞོན་
པ་ལྗོངས་ཏང་ཨུད་འཐབ་ཕྱོགས་གཅིག་གྱུར་པུའི་པུའུ་ཀྲང་ཀྲིང་དབྱིང་དང་།
497



ལྗོངས་ཏང་ཨུད་འཐབ་ཕྱོགས་གཅིག་གྱུར་པུའི་རྒྱུན་ལས་པུའུ་ཀྲང་གཞོན་པ་
འཕྲིན་ལས། ལྗོངས་མི་རིགས་ཆོས་དོན་ཨུ་ཡོན་ལྷན་ཁང་གི་ཀྲུའུ་རེན་གཡུ་
དགའ། གྲོང་ཁྱེར་ལྷ་སའི་ཧྲེ་ཀྲང་བློ་བཟང་དོན་གྲུབ། ཀྲུང་གོ་ནང་བསྟན་
མཐུན་ཚོགས་བོད་ལྗོངས་ཡན་ལག་མཐུན་ཚོགས་ ཀྱི་ཚོགས་ གཙོ་འབྲོག་མི་་་་
བྱམས་པ་བློ་གྲོས། ཚོགས་གཙོ་གཞོན་པ་ཚེ་སྨོན་གླིང་བསྟན་འཛིན་འཕྲིན་
ལས། ཚོགས་གཙོ་གཞོན་པ་མཚུར་ཕུའི་སྒྲུབ་དཔོན་ཀརྨ་བདེ་ཆེན་རང་གྲོལ།
ཚོགས་གཙོ་གཞོན་པ་ཁྲོ་རུ་ཚེ་རྣམ། ཚོགས་གཙོ་གཞོན་པ་སྟག་ལུང་རྩེ་སྤྲུལ་
ཐུབ་བསྟན་རྒྱལ་མཚན་བཅས་ཀྲུང་དབྱང་དང༌། རང་ལྗོངས་ཀྱི་ཏང་སྲིད་
ཆོས་གསུམ་ གྱི་དབུ་ཁྲིད་རྣམས་ཀྱི་གོ་བབས་བཞུགས་སྟན་དང་གསོལ་ལྕོག་་་
བཤམས་པ་ཐམས་ཅད་ལ་གསོལ་ཇ་བཞེས་འབྲས་དཀར་སྤྲོ་ཤིང་འབྲས་མངར་
ཆ་སོགས་ཟབ་རྒྱས་བཤམས་པ་དང་། དེ་ནས་གཡས་གཡོན་གྲལ་བསྟར་རིང་
མོ་རྣམས་སུ་རང་ལྗོངས་ཀྱི་གདན་ས་གསུམ་དང་བཀྲ་ཤིས་ལྷུན་པོ་བཅས་ཀྱིས་
གཙོས་པས་བརྒྱུད་གྲྭ་རྣམ་གཉིས་དང་གཙུག་ལག་ཁང་སོགས་དགེ་ལུགས་དང་
ས་སྐྱ་སྨན་གླིང་། འབྲི་སྟག་བཀའ་རྙིང་སོགས་དབུས་གཙང་མདོ་ཁམས་ཁུལ་
དུ་ཡོད་པའི་རིས་མེད་ཀྱི་དགོན་སྡེ་ཁག་དང་དད་ལྡན་སེར་སྐྱའི་འཐུས་མི། དེ་
བཞིན་མཚོ་སྔོན་དང༌། ཀན་སུའུ། ཟི་ཁྲོན། ཡུན་ནན་བཅས་ཞིང་ཆེན་
དང་རང་སྐྱོང་ལྗོངས་ཁག་གི་དགོན་སྡེ་དང་ཆོས་ཚོགས་ཁག་སོགས་དད་ལྡན་
སེར་སྐྱའི་འཐུས་མི་དང་། ཕྱི་རྒྱལ་ཨ་རི་བ་དང༌། རུའི་ཧྲེ། དབྱིན་ཇི།
ཧྥ་རན་སི། ཨེ་ཀྲ་ལི། འཇར་མན། ཧོ་ལན། ཤང་ཀང་། རྒྱ་གར།
ནེ་པ་ལ་བཅོས་རྒྱལ་ཁབ་ཁག་ནས་ཕེབས་པའི་ཀརྨ་བཀའ་རྒྱུད་ཀྱི་ཆོས་ཚོགས་
དང༌། སྐུ་གོང་མའི་གསུང་ལས་སྐྱེས་པའི་སློབ་ཚོགས་ཀྱི་འཐུས་མི་དང་དད་
སྦྱིན་ཁག་རྣམས་ལ་སོ་སོའི་གོ་བབས་ལུགས་སྲོལ་དང་མཐུན་པའི་བཞུགས་སྟན་
གསོལ་ལྕོག་གསོལ་ཇ་བཞེས་འབྲས་སོགས་རྒྱས་གཤོམ་དང་གདོང་གྲལ་གཉིས་
498



ཀྱི་ཀ་གླིང་རྣམས་སུ་གདན་འཛིན་སྒྲུབ་དཔོན་བདེ་ཆེན་རང་གྲོལ་རིན་པོ་ཆེ་ནས་
སྒར་ཆེན་གཞུང་གི་ཁྲི་འབུལ་གསེར་དངུལ་གྱི་ཡོ་བྱད་རིན་ཐང་ཅན་ཤ་སྟག་ངོ་
གྲངས་སྟོང་ཁ་བརྡལ་བ་དང༌། དེ་བཞིན་རྒྱལ་བ་ཡབ་སྲས་རྣམ་གཉིས་དང་
རང་ཁོངས་གྲྭ་བཙུན་གྱི་དགོན་སྡེ་ཁག སྲིད་གཞུང་རིམ་པ་ཁག་གི་གསེར་
དངུལ་གོས་དར་སོགས་འབུལ་དངོས་གཙིགས་ཆེན་ ཤ་ སྟག་མཚར་དུ་དངར་
བས་ཇུར་བུར་བཀང་བའི་ཐོག་འབུལ་དངོས་བྱིངས་སོ་སོའི་འབུལ་ཐོ་སྙན་སེང་
ཙམ་ལས་དངོས་མདོག་སྒྲིག་ཡུལ་མི་གཤོང་བའི་རིན་ཆེན་ནོར་བུའི་བང་མཛོད་
ཆེན་པོ་ཞིག་ཏུ་གྱུར་པ་སོགས་དཔལ་དང་གཟི་བརྗིད་མངའ་ཐང་བསམ་གྱིས་མི་
ཁྱབ་པ་དང་ལྡན་པའི་སྒར་ཆེན་འདུ་ཁང་ཆེན་མོའི་ནང་དབུ་ལས་དགེ་འདུན་
རྣམས་ཀྱིས་ གཟབ་མཆོར་ཡང་དག་ པའི་ཐོག་ནས་སྤོས་བསུ་སེར་སྦྲེང་དང་།
སྤྱན་འདྲེན་རྒྱུ་གླིང་བཅས་ཀྱིས་རྫུན་བསུས་ཏེ་རྒྱལ་བའི་དབང་པོའི་ཡང་སྲིད་སྐུ་
ཕྲེང་བཅུ་བདུན་པ་ཆེན་པོ་འདུ་ཁང་ཆེན་མོའི་ནང་དུ་ཆིབས་བསྒྱུར་བཀའ་དྲིན་
ཆེ་ཐོག་འཇིགས་མེད་གསེར་གྱི་ཁྲི་འཕངས་མཐོན་པོར་ཞབས་སོར་བཀྲ་ཤིས་
པའི་རེ་ཁ་དལ་གྱིས་བཀོད་པར་མཛད་པ་དང་གསེར་ཁྲིར་མངའ་གསོལ་ཞུ་བའི་
མཛད་སྒོའི་ཐོག་སྔོན་ལ་རྒྱལ་སྲིད་སྤྱི་ཁྱབ་ཁང་གི་དོན་གཅོད་ཐིང་དང་། བོད་
རང་སྐྱོང་ལྗོངས་མི་དམངས་སྲིད་གཞུང་གིས་བཀྲ་ཤིས་བདེ་ལེགས་ཞུ་བའི་ཏར་
དང་། རྟེན་འབྲེལ་ཞུ་ཚིག་སྒྲོག་སྦྱང་གནང་བ་རེད། ཏར་ནང་གི་རྟེན་་
འབྲེལ་ཞུ་ཚིག་ ཏུ། བོད་རང་སྐྱོང་ལྗོངས་མི་དམངས་སྲིད་གཞུང་གི་དོན་་་
གཅོད་ཐིང་བརྒྱུད་ནས་བོད་ནང་བསྟན་མཐུན་ཚོགས་དང་འབྲེལ་མཚུར་ཕུ་
དགོན་དམངས་གཙོ་བདག་གཉེར་ཨུ་ཡོན་ལྷན་ཁང་ལ། ཀརྨ་པ་སྐུ་ཕྲེང་བཅུ་
བདུན་པ་ཁྲི་འདོན་མངའ་གསོལ་ཞུ་བའི་སྐབས་འདིར་སྤྲོ་སེམས་འཁོལ་བའི་
ངང་ནས་རྟེན་འབྲེལ་ཞུ་རྒྱུ་ཡིན། བོད་ཀྱི་ཆོས་ཕྱོགས་མི་སྣ་དང་། དད་ལྡན་
མང་ཚོགས་ཚོས་ཀྲུང་གུང་བོད་རང་སྐྱོང་ལྗོངས་ཨུ་ཡོན་ལྷན་ཁང་དང་། བོད་
499



རང་སྐྱོང་ལྗོངས་མི་དམངས་སྲིད་གཞུང་གི་འགོ་ཁྲིད་འོག་རྒྱལ་གཅེས་རིང་་་
ལུགས་དང་སྤྱི་ཚོགས་རིང་ལུགས་ཀྱི་གོ་རྟོགས་ཟམ་མི་ཆད་པར་མཐོ་རུ་བཏང་སྟེ་
དགོན་སྡེ་བདག་གཉེར་ཡག་པོ་དང་ཆོས་དོན་གཉེར་སྒྲུབ་ཡག་པོ་བྱས་ནས་མེས་
རྒྱལ་གོང་བུ་གཅིག་གྱུར་དང༌། མི་རིགས་མཐུན་སྒྲིལ་སྲུང་སྐྱོང་བྱ་རྒྱུ་དང་བོད་
ལྗོངས་གོང་འཕེལ་ཡར་རྒྱས་ཡོང་བ་བྱ་རྒྱུའི་ཆེད་དུ་ལེགས་སྐྱེས་གསར་པ་འབུལ་
རྒྱུའི་རེ་བ་ཡོད།
ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ རྒྱལ་སྲིད་སྤྱི་ཁྱབ་ཁང་གི་དོན་
གཅོད་ཐིང་ནས། 1992ལོའི་ཟླ་9ཚེས་27ཉིན། ཞེས་པ་དང་། དེ་རྗེས་
རྒྱལ་སྲིད་སྤྱི་ཁྱབ་ཁང་ཆོས་ལུགས་ལས་དོན་ཅུས་ཀྱི་ཅུས་ཀྲང་རེན་ཝུའུ་ཀྲི་ནས་
རྟེན་འབྲེལ་ཞུ་ཚིག་གསུངས་པ་མ་ཟད། རྒྱལ་སྲིད་སྤྱི་ཁྱབ་ཁང་དང་རང་སྐྱོང་
ལྗོངས་མི་དམངས་སྲིད་གཞུང་གི་རྟེན་འབྲེལ་ཞུ་ཚིག་ཀྱང་སྒྲོག་སྦྱང་གནང་བ་
དང་། སྔ་རྗེས་སུ་མཎྜལ་རྟེན་གསུམ་དང་རྟེན་འབྲེལ་འབུལ་ཆེན་བཏེགས་པ་
དང་འབྲེལ་ལྗོངས་མི་དམངས་སྲིད་གཞུང་ནས་དགེ་འདུན་རེར་སྐུ་འགྱེད་སྒོར་
ཉི་ཤུ་རེ་དང་མང་ཇ་བཞེས་ཐུག་བཅས་གཟབ་རྒྱས་ཕུལ་གནང་བ་དང༌། རྒྱལ་
ཡོངས་མི་དམངས་འཐུས་ཚོགས་རྒྱུན་ཨུད་ཀྱི་ཨུ་ཡོན་ཀྲང་སྐུ་གཞོན་ང་ཕོད་ངག་
དབང་འཇིགས་མེད་ཀྱིས་ ཀརྨ་པ་སྐུ་ཕྲེང་བཅུ་བདུན་པ་མཆོག་གསེར་ཁྲིར་་་
མངའ་གསོལ་ཞུས་པར་རྟེན་འབྲེལ་ཤིས་ཚིག་སྙན་འཇེབས་དང་ནང་དོན་ཤིན་
ཏུ་ཟབ་པ་ལ་རབ་གུས་ཀྱི་ལྷ་རྫས་དང་མཎྜལ་རྟེན་དོད་བཅས། ཞེས་པ་སོགས་
ཆོས་སྲོལ་གྱི་གུས་ལུགས་ལྡན་པ་བཅས་ཕུལ་གནང་བ་རེད། དེ་འབྲེལ་ཀྲུང་གོ་
ནང་བསྟན་མཐུན་ཚོགས་ནས་རྟེན་འབྲེལ་ཞུ་ཚིག་དང་། མཎྜལ་རྟེན་གསུམ།
རྟེན་འབྲེལ་ཁྲི་འབུལ་དང་སྒར་གོང་འོག་གཉིས་ཀྱི་དགེ་འདུན་རྣམས་ལ་མང་ཇ་
རྒྱས་པ་དང༌། བཞེས་ཐུག་མིང་རྟགས། དགེ་འདུན་རེར་ཕྱག་འགྱེད་སྒོར་
བཅུ་རེ་བཅས་དང་། གྲོང་ཁྱེར་ལྷ་ས་མི་དམངས་སྲིད་གཞུང་སོགས་ལས་་་
500



ཁུངས་ཁག་ནས་ཀྱང་རྟེན་འབྲེལ་ཞུ་ཏར་དང་། རྟེན་འབྲེལ་ཞུ་ཚིག་མཎྜལ་
རྟེན་གསུམ། རྟེན་འབྲེལ་ཁྲི་འབུལ་བཅས་རིམ་པས་བསྟར་གནང་བ་རེད།
རྟེན་འབྲེལ་ཞུ་ཏར་དང་། རྟེན་འབྲེལ་ཞུ་ཚིག་རྣམས་གསལ་བསྒྲགས་གནང་
བ་དང་འབྲེལ་སྲིད་གཞུང་རིམ་པ་ཁག་གི་མཎྜལ་ རྟེན་གསུམ་དང་། རྟེན་་
འབྲེལ་ཤིས་ཚིག རྟེན་འབྲེལ་ཁྲི་འབུལ་གྱི་མཛད་སྒོའི་རིམ་པ་རྣམས་ལེགས་
གྲུབ་ཟིན་པ་དང་དབུ་ཁྲིད་རྣམ་པ་སྐུ་མགྲོན་བཞུགས་ཡུལ་ཁག་སོ་སོར་གདན་
དྲངས་ནས་སྐུ་ངལ་གསོ་བ་དང་འབྲེལ་གསོལ་སྟོན་ཟབ་རྒྱས་བཤམས། དེ་
ནས་རྒྱལ་བའི་དབང་པོའི་སྤྱན་སྔར་གནའ་སྲོལ་ཆོས་ལུགས་དང་མཐུན་པའི་
གསེར་ཁྲི་མངའ་གསོལ་མཛད་ཆེན་དངོས་ཀྱི་རིམ་པ་རྣམས་དགོན་གྱི་དམངས་
གཙོ་བདག་གཉེར་ཨུ་ཡོན་ལྷན་ཁང་གི་ཀྲུའུ་རེན་བློ་གྲོས་བཟང་པོ་ནས་གཙོ་སྐྱོང་
གནང་སྟེ་མཛད་སྒོ་གཞི་ནས་དབུ་ཚུགས། སྐྱབས་རྗེ་ཀྭན་ཏིང་ཏཱ་ཡི་སི་ཏུ་པདྨ་
དོན་ཡོད་གྲུབ་པ་མཆོག་དང་། གོ་ཤྲི་རྒྱལ་ཚབ་གྲགས་པ་བསྟན་པ་ཡར་འཕེལ་
རྣམ་གཉིས་སོ་སོ་ནས་སྔ་རྟིང་དུ་གསེར་ཁྲི་མངའ་གསོལ་གྱི་རྟེན་འབྱུང་གི་ཤིས་
པ་བརྗོད་པ་དང་འབྲེལ་རྒྱལ་བའི་དབང་པོ་ཀརྨ་པ་ཆེན་པོའི་སྐུ་ཆེ་བའི་ཡོན་
ཏན་བསྔགས་པ་མཐའ་ཡས་རྒྱ་མཚོས་རབ་ཏུ་བསྟོད་པའི་སྒོ་ནས་མངའ་གསོལ་
ཤིས་བརྗོད་ཀྱི་རིམ་པ་རྣམས་དང་། རྟགས་བརྒྱད། རྫས་བརྒྱད། འདོད་
ཡོན་སྣ་ལྔ། རྒྱལ་སྲིད་སྣ་བདུན་སོགས་བཀྲ་ཤིས་པའི་རྫས་མཐའ་དག་དང་།
ཞིང་ཁམས་རྒྱ་མཚོའི་རྒྱས་བཤད་དང་འབྲེལ་བའི་མཎྜལ་སྐུ་གསུང་ཐུགས་རྟེན་
རྣམས་སྐྱབས་རྗེ་སི་ཏུ་རིན་པོ་ཆེ་མཆོག་རྒྱལ་བའི་སྐུ་གཞོགས་གཡས་ཀྱི་བཞུགས་
ཁྲིའི་འགྲམ་དུ་བཞེངས་ཏེ་འཁོར་ལོའི་རེ་ཁས་ལེགས་པར་མཚན་པའི་མཉམ་
མེད་རྒྱལ་བའི་དབང་པོའི་ ཕྱག་ གླང་པོ་ཆེའི་སྣ་ཞགས་རྐྱང་བ་ལྟ་བུ་ལ་རྣམ་
གྲངས་རེ་རེ་བཞིན་རིམ་པར་བཏེགས་ཏེ་འབུལ་བཞེས་བཀའ་དྲིན་བསྐྱངས་པ་
ལ་སྒར་ཆེན་གྱི་དབུ་ཆོས་རྔ་རོལ་དུང་རྒྱ་ཁ་འབུད་ཆ་ཚང་ནས་གསུང་ཞབས་
501



ཞུས་ཏེ་གསོལ་འདེབས་སྨོན་ལམ་དང་སྐུ་ཚེ་བརྟན་པའི་ཞབས་བརྟན། བཀྲ་
ཤིས་མངའ་གསོལ་གྱི་ཤིས་ཚིག་སོགས་ཞལ་འདོན་རྣམས་གསུངས། མཚུར་
སྒར་ བླ་ བྲང་ དང༌ གྲྭ་ཚང་ གཞུང་ དང༌། སྐྱབས་ རྗེ་ སི་ ཏུ་ རིན་ པོ་ ཆེ་ དང༌།
རྒྱལ་ ཚབ་ རིན་ པོ་ ཆེའི་ བླ་ བྲང༌ རྣམ་ གཉིས་ དང་། ཡངས་ ཅན་ དགོན།
གནས་ནང་དགོན། དེ་འབྲེལ་རྒྱལ་ཁབ་ཕྱི་ནང་གི་རིས་མེད་དགོན་སྡེ་ཁག་
དང་། སྲིད་གཞུང་རིམ་པ། ཚོགས་པ་ཁག་དང་མི་སྒེར་བཅས་དད་ལྡན་
འབུལ་བ་པོ་སོ་སོའི་བཀྲ་ཤིས་པའི་རྫས་དང་། ཞིང་ཁམས་རབས་འབྱམས་ཀྱི་
བཀོད་པ་མཎྜལ་རྟེན་གསུམ་དང་། རྟེན་འབྲེལ་ཁྲི་འབུལ་གྱི་འབུལ་དངོས་
རག་རིམ་རྣམས་རྒྱལ་བའི་དབང་པོའི་སྤྱན་སྔར་གོ་རིམ་གྱིས་འབུལ་བཞེས་་་་
མཛད་པ་དང༌། རྒྱལ་བའི་ཆུང་སྲིད་རིན་པོ་ཆེ་མཆོག་སྐབས་འདིར་དགུང་
གྲངས་བརྒྱད་ལས་མ་བཞེས་ཀྱང་དེར་འདུས་སྐྱེ་བོ་སེར་སྐྱ་ཐམས་ ཅད་ལ་་་་་
འཕགས་པ་སྤྱན་རས་གཟིགས་ངན་སོང་དོང་སྤྲུག་གི་སྒོམ་བཟླས་དང་གཟུངས་
སྔགས་ཡི་གེ་དྲུག་མའི་རྗེས་གནང་སོགས་ཐམས་ཅད་འཁོར་བ་མཐའ་ཅན་གྱི་
ཐར་པའི་ས་བོན་རྒྱུད་ལ་སྐྱེ་བར་བྱེད་པའི་ཆེད་དེ་ཉིན་གྲོལ་བ་བཞི་ལྡན་གྱི་
གསུང་མཇལ་ཡང་བསྩལ། དེ་ནས་སྐྱབས་རྗེ་རྒྱལ་ཚབ་རིན་པོ་ཆེ་ནས་ཀྱང་
སྐྱབས་འགྲོ་དང༌། གང་བློ་མ། བཛྲ། མ་ནི་ཀར་མཁྱེན་བཅས་ལྗགས་
ལུང་ཁག་གཅིག་ཀྱང་གནང་སྟེ་རྒྱལ་བ་ཡབ་སྲས་རྣམ་གཉིས་ནས་བསྔོ་སྨོན་ཤིས་
བརྗོད་ཀྱིས་མཐའ་བསྡུ་བར་མཛད། དེ་རྗེས་མཇལ་མང་གནང་སྟེ་ ཐམས་
ཅད་ལ་ཕྱག་དབང་བྱིན་མདུད་བསྩལ་བ་བཅས་དེང་འདིར་སྐྱབས་མགོན་རྒྱལ་
བའི་དབང་པོ་ཀརྨ་པ་སྐུ་ཡི་ཕྲེང་བ་བཅུ་བདུན་པ་ཆེན་པོ་ “ རང་བྱུང་ཁྱབ་་
བདག་ཨོ་རྒྱན་རྒྱལ་བའི་མྱུ་གུ་འགྲོ་འདུལ་འཕྲིན་ལས་རྡོ་རྗེ་ཕྱོགས་ལས་རྣམ་པར་
རྒྱལ་བའི་སྡེའི་དཔལ་བཟང་པོ”མཆོག་དགུང་གྲངས་བརྒྱད་དུ་བཞེས་པའི་ཐོག་
ཁྲི་འདོན་མངའ་གསོལ་ཞུ་བའི་མཛད་སྒོར་ཞུགས་མཁན་གཙོ་བོ་ཀྲུང་ཧྭ་མི་་
502



དམངས་ སྤྱི་ མཐུན་ རྒྱལ་ ཁབ་ རྒྱལ་ སྲིད་ སྤྱི་ ཁྱབ་ ཁང་ ཆོས་ ལུགས་ ཅུས་ དང་།
ཀྲུང་དབྱང་འཐབ་ཕྱོགས་གཅིག་གྱུར། བོད་རང་སྐྱོང་ལྗོངས་དང་། གྲོང་
ཁྱེར་ཨུ་ཡོན་ལྷན་ཁང་། སྟོད་ལུང་བདེ་ཆེན་རྫོང་བཅས་སྲིད་གཞུང་རིམ་པ་
ཁག་གི་ཏང་སྲིད་ཆོས་གསུམ་གྱི་སྡེ་ཚན་སོ་སོའི་དབུ་ཁྲིད་རྣམས་དང་། གདན་
ས་ཆེན་པོ་བཞི་ཡིས་གཙོས་པས་དབུས་གཙང་ཁམས་གསུམ་བོད་ལྗོངས་ཡོངས་
ཀྱི་རིས་མེད་དགོན་སྡེ་ཁག་དང་མང་ཚོགས་བཅས་ཀྱིས་ཐོགས་དྲངས། རྒྱལ་
ནང་གི་ཞིང་ཆེན་དང་རང་སྐྱོང་ལྗོངས་ཁག་གི་བོད་རིགས་དགོན་སྡེ་དང་ཆོས་
ཚོགས་ཡོངས་ཀྱི་དམངས་གཙོ་བདག་གཉེར་ཨུ་ཡོན་ལྷན་ཁང་སོ་སོའི་ཀྲུའུ་རེན་
དང་། བླ་སྤྲུལ་མཁན་སློབ་དད་ལྡན་མང་ཚོགས་བཅས་ཀྱི་ཐོག་ཕྱི་ཡི་འཛམ་
གླིང་རྒྱལ་ཁབ་ཁག་ནས་ཕེབས་པའི་ཀརྨ་བཀའ་རྒྱུད་ཀྱི་དགོན་སྡེ་དང་ཆོས་་
ཚོགས་ཁག་གསུམ་བརྒྱ་བརྒལ་བའི་བླ་སྤྲུལ་འཐུས་མི་དང༌། སྐུ་གོང་མའི་
གསུང་ལས་སྐྱེས་པའི་སློབ་ཚོགས་དང་དད་སྦྱིན། མདོར་ན་སྐབས་འདིར་བླ་
སྤྲུལ་ཞེ་གཅིག་གསུམ་བརྒྱ་བརྡལ་བ་བཅས་རྒྱལ་ཁབ་ཕྱི་ནང་ནས་ཆེད་ཕེབས་སྐྱེ་
བོ་སེར་སྐྱ་ཁྲི་ཕྲག་བཞི་ལྷག་པའི་དེར་འདུས་སྐྱེ་བོ་རྣམས་ཀྱིས་ཐོགས་དྲངས་ལྷ་
དང་བཅས་ པའི་ ཁམས་གསུམ་འགྲོ་བ་ཡོངས་ ཀྱི་ སྐྱབས་མགོན་དམ་ པ་དང་།
མཁའ་མཉམ་འགྲོ་བ་ཡོངས་ལ་ཕན་བདེ་མ་ལུས་པ་བྱུང་བའི་གཞི་རྩ་མཉམ་མེད་
རྒྱལ་བའི་དབང་པོའི་ཐུབ་བསྟན་རིན་པོ་ཆེ་སྤྱི་དང་། ལྷག་པར་ངེས་དོན་སྒྲུབ་
རྒྱུད་སྙིང་པོ་བཀའ་རྒྱུད་ཡོངས་ཀྱི་བསྟན་པའི་གཙུག་རྒྱན་ཆེན་པོར་དཔལ་འོག་
མིན་མཚུར་མདོའི་ཆོས་འཁོར་གཙུག་ལག་ཁང་ཆེན་པོའི་འཇིགས་མེད་གདོང་
ལྔས་བཏེགས་པའི་གསེར་གྱི་ཁྲི་འཕངས་བླ་ན་མཐོ་བར་ཞབས་སེན་མུ་ཏིག་འོད་
ཆགས་བཀྲ་ཤིས་པའི་ཆོས་ཀྱི་འཁོར་ལོའི་རེ་ཁ་མངོན་པར་བཀོད་པའི་སྐལ་པ་
བཟང་པོའི་ཐོག་མངའ་གསོལ་གཟེངས་བསྟོད་རྟེན་འབྲེལ་གྱི་རིམ་པའི་ཤིས་པ་
མགྲིན་གཅིག་ཏུ་བརྗོད་པའི་སྒྲ་དབྱངས་འཛམ་གླིང་ཡོངས་སུ་དབྱར་སྐྱེས་ཀྱི་རྔ་
503



སངས་ཁྲི་ཕྲག་དུས་གཅིག་ཏུ་བརྡུང་བར་བྱས་ཤིང་། ཐོག་མཐའ་བར་གསུམ་
དུ་དགེ་ཞིང་བཀྲ་ཤིས་པའི་ཁྲི་འདོན་མངའ་གསོལ་གྱི་མཛད་སྒོའི་རིམ་པའི་ཆོ་ག་
གཙང་མ་ཡོངས་སུ་བསྒྲུབས་པ་བཅས་དཔལ་རྒྱལ་བའི་དབང་པོ་སྐུ་ཕྲེང་བཅུ་
བདུན་པ་ཆེན་པོ་སྐུ་བལྟམས་པ་ནས་གསེར་ཁྲིར་མངའ་གསོལ་བའི་བར་གྱི་
མཛད་རྣམ་རག་རིམ་ཙམ་འདིར་བརྗོད་དེ་ཀ་རབས་རྣམས་ཅུང་ཆ་ཚང་བར་
དམིགས་ཀྱང་སྐབས་འདིར་དཀར་ཆག་འདི་དག་པར་བསྐྲུན་མཇུག་འགྲིལ་བྱེད་
པའི་སྟབས་ཀྱིས་མཛད་རྣམ་གྱི་མཚམས་བཀྲ་ཤིས་པའི་སྐབས་འདིར་བཞག་པ་
བཅས་དེང་དུས་ནི་རྒྱལ་བའི་ཆུང་སྲིད་རིན་པོ་ཆེ་དམ་པའི་མཛད་པ་ལྷུར་བཞེས་
ཀྱིས་ཕྱག་བྲིས་འབྲི་ཀློག་དང་ཕྱག་དཔེ་ཐུགས་འཛིན་སོགས་རྨང་གཞིའི་སྐུ་ཡོན་
སྒྲོན་འབུལ་གསན་བཞེས་སོགས་དུས་ ཐོག་སོ་སོའི་ཐུགས་དམ་ལྷོད་མེད་དང་
དད་མཇལ་སྐྱེ་བོའི་ཚོགས་ལ་ཉིན་བཞིན་དགོང་དྲོའི་ཆུ་ཚོད་གཉིས་པའི་ཐོག་
འཆར་ཅན་གྱི་མཇལ་ཁ་ཕྱག་བྱིན་གནང་མུས་བཅས་སུ་འཚོ་ཞིང་བཞེས་པའི་
སྐབས་སོ། ། ། །
504



3. མཚུར་སྒར་ཞྭ་ནག་བླ་བྲང་ཆེན་པོའི་ཞབས་འབྲིང་
ལས་ཚན་སེར་སྐྱ་རྣམས་ཀྱི་གོ་བབས་དང་
སོ་སོའི་འགན་དབང་སྐོར་ལས།
རྒྱལ་དབང་ཀརྨ་པ་ཆེན་པོ་སྐུ་ཕྲེང་རིམ་པར་སྒར་ཆེན་འཕྲིན་ལས་ཀྱི་བྱེད་
པོ་ཞབས་འབྲིང་དྲུང་འཁོར་སེར་སྐྱ་ཇི་སྙེད་ཅིག་ཡོད་པ་དཔེར་ན་དཔལ་ལྡན་
དུས་གསུམ་མཁྱེན་པའི་སྐུ་དུས་ནས་སྒར་མི་སྟོང་རེ་ཙམ་འདུས་པ་དང་སྒར་ཆེན་
ཆོས་གྲགས་རྒྱ་མཚོའི་སྐུ་དུས་སུ་མཚུར་ཕུ་གཞིས་པ་གྲྭ་ཚང་གི་སྒྲིག་གཞི་ཆ་ཚང་
གཞིས་བཞུགས་མཛད་པ་ཕུད་བྱེས་སུ་སྐུ་འཁོར་སྒར་མི་ཉིས་སྟོང་ལྷག་པ་བྱུང་
ཞིང་ཏཱ་ཡོན་གོང་མ་ཧུ་པེ་ལི་སེ་ཆེན་རྒྱལ་པོ་ནས་བཟུང་ཡོན་མིང་རྒྱལ་རབས་
རིམ་པའི་ཏི་ཤི་མཛད་པ་ལ་བརྟེན་ནས་ཆེན་པོར་འོས་པའི་གསོལ་གཟིམ་ཆོས་
གསུམ། མཇལ་ཡིག་མཛོད་གསུམ། ཐབ་འདྲེན་གདན་གསུམ། བྱ་རྟ་
མཛོ་ཁྱི་ལ་སོགས་པའི་དྲུང་འཁོར་སེར་སྐྱ་དཔལ་ལྡན་ས་སྐྱ་པའི་འགྲོ་མགོན་ཆོས་
རྒྱལ་འཕགས་པ་རིན་པོ་ཆེའི་ལས་ཚན་བཅུ་གསུམ་ཞེས་པའི་ཞབས་འབྲིང་དང་
འདྲ་བའི་སྒྲིག་གཞི་ཆ་ཚང་བ་ཞིག་ཡོད་ཅིང་དེ་སྔ་རྩེ་གཟིམ་ཆུང་ཆོས་དབྱིངས་
ཕོ་བྲང་དང་ཞལ་རས་ལྷ་ཁང་གི་འགག་ཏུ་ཞོགས་ལྟར་དྲུང་ཇ་ཚོགས་ཡུལ་གྱི་
འགག་དང་འགག་གདན་སོགས་ཆ་ཚང་ཡོད། དེའང་བླ་བྲང་སྐོར་གྱི་དྲུང་
འཁོར་ལས་ཚན་སེར་སྐྱའི་གོ་རིམ་དང་སོ་སོའི་བགོ་བསྐལ་ཞབས་འདེགས་ཀྱི་
བགྱི་བའི་རིམ་པ། འགན་དབང་སོགས་ཇི་ལྟར་ཡིན་མིན་རོག་རིམ་ཙམ་སྨོས་
ན། སྤྱིར་རྒྱལ་བ་གོང་མ་རིམ་བྱོན་ལ་སྒར་ཆེན་གྱི་ཞབས་འབྲིང་ཕལ་ཆེ་བ་
རྣམས་ནི་རྟག་ཏུ་དགེ་སྡིག་རྒྱུ་འབྲས་ལ་སྤང་བླངས་ཤེས་ཤིང་འཆི་ཆོས་བཟོད་
མེད་ སྙིང༌ ནས་ དྲན་ པ། སྲིད་ ཞིས་ མི་ འཕྲོགས་ པའི་ ངེས་ འབྱུང༌ དང༌།
བདག་པས་གཞན་གཅེས་ཀྱི་བྱང་སེམས། བླ་མ་སངས་རྒྱས་དངོས་སུ་ཤེས་
505



པའི་མོས་གུས། ཆོས་ཀུན་མཉམ་ཉིད་དུ་མཐོང་བའི་དག་སྣང་། ཅིས་ཀྱང་
དགོས་མེད་ཀྱི་ཞེན་ལོག ཡིན་ལུགས་ནང་ནས་ ཤར་བའི་རྟོགས་པ་དང་།
སངས་རྒྱས་སེམས་ལས་རྙེད་པའི་འབྲས་བུ་ཐོབ་པ། གཅིག་ཤེས་ཐམས་ཅད་
གྲོལ་བའི་ཀུན་མཁྱེན་གྱི་ལམ་རྣལ་མ་རྒྱུད་ལ་སྐྱེ་བའི་གང་ཟག་དང༌། མ་་་་
མཐར་ཡང་མ་བྱན་ཆུ་ལེན་ལག་དོ་ཡན་སེམས་རྒྱུད་བཟང་ཞིང་ཆོས་ལ་དཀར་བ་
མ་ཎི་དུང་ཕྱུར་གྱི་བཟླས་པ་སྔོན་དུ་སོང་བ་ཞིག་ཡིན་ན་མ་གཏོགས་གནའ་དུས་
ཆོས་སྒར་ཆེན་པོའི་སྒར་མིའི་གྲས་སུ་ཡང་མི་ཚུད་པར་སྣང་། ལྷག་པར་རྒྱལ་
བའི་དབང་པོའི་སྐུ་མདུན་པ་རྣམས་ནི་དགེ་སློང་དག་པ་མང་ཐོས་ཀྱི་བསམ་
གཏན་པ་བསླབ་གསུམ་ལུང་རྟོགས་ཀྱིས་ཕྱུག་ཅིང་མཁས་བཙུན་བཟང་གསུམ་
དང་རིམ་གཉིས་ཀྱི་རྣལ་འབྱོར་ལ་རྟག་ཏུ་གཞོལ་བའི་རིག་གྲོལ་སྤོབས་པ་དགེ་བ་
ཅན་འབའ་ཞིག་དགོས་པ་ཡིན་ལ། དེའི་ནང་ཚན་གསོལ་གཟིམ་གཉིས་ནི་
སྟོན་པའི་ཉན་ཐོས་མཆོག་ཟུང་རྣམ་གཉིས་དང་འདྲ་བ་མང་དུ་ཐོས་ཤིང་ཤེས་
རབ་ཆེ་བ་རྒྱལ་བའི་སྐུ་དང་འབྲལ་མེད་དུ་ཕྱག་ཕྱི་ཞུ་བ་པོ་སྟེ་སྐུ་བཅར་ནང་མའི་
ནང་ནས་གལ་ཆེ་ཤོས་ཤིག་ཡིན་པ་རེད། །
(༡) གསོལ་དཔོན་ཆེན་མོའི་བགྱི་བའི་སྐོར།
སྐུ་མདུན་གྱི་གསོལ་ཇ་ཞལ་ལག་ལྗགས་སྨིན་གྱིས་བཞེས་པའི་རིགས་་་་་
མཐའ་དག་སྐུ་ཁམས་དང་མཐུན་པར་གཙང་སྦྲ་དང་དོད་དང་ལྡན་པ་གསོལ་
ཐབ་པས་དུས་ཚིགས་ཀྱི་གསོལ་བརྡ་གཤང་ལང་དང་གཉིས་རིམ་པར་དཀྲོལ་
བའི་དུས་ཐོག་སོ་སོར་ཀ་ཀོར་མེད་པར་སྤྱན་ལ་མཛེས་ཤིང་ཞལ་ལ་བདའ་བ་ཁ་
དོག་དྲི་རོ་ཕུན་སུམ་ཚོགས་པ་ ལྗགས་ལ་སྨིན་ངེས་ཀྱི་ཞལ་ཚུས་སྐབས་བསྟུན་
འདེགས་འབུལ་ཐུབ་པ་དགོས་ཤིང་། མཛད་བྲེལ་ཆེ་བའི་སྐབས་སུ་དུས་ཐོག་
506



ཏུ་གསོལ་ཚིགས་ཞབས་བསྐུལ་ཞུ་རྒྱུས་མཚོན་གཙོ་བོར་ཐུགས་མོས་ཇི་ཡོད་
དགོངས་སྐོར་ཡང་ཡང་ཞུ་བ་དང་སྐུ་ཁམས་བརྙོགས་དྭངས་དང་དབྱར་དགུན་
ནམ་དུས་ལ་གཞིགས་པའི་གསོལ་ཚིགས་བཟོ་ཕྱོགས་སོགས་སྦེ་སེང་གང་ཆེས་
གསོལ་ཐབ་པའི་འགོ་ཁྲིད་ནས་བཀོད་ཁྱབ་གཟིགས་ཞིབ་དོ་དམ་གཟབ་ནན་
མཛད་རྒྱུ་དང་། ཕྱི་ཕྱོགས་ཀྱི་དད་སྦྱིན་སོགས་མཆོག་དམན་མི་རིགས་ཁག་
ནས་གཟིམ་ཆུང་དང་ཚོམས་ཆེན་དུ་སྒེར་མཇལ་དང་དབུ་ཞྭ་བཀའ་དབང་གི་
མཇལ་མང་སོགས་སྦྱིན་བདག་ཞུ་མཁན་རྣམས་ནས་གསོལ་ཇ་དང་གཉིས་དང་
བཞེས་འབྲས་སོགས་འདེགས་འབུལ་སྐབས་གསོལ་ཐབ་པའི་གསོལ་ཇའི་སྣེ་ཁྲིད་
ཐོག་སྦྱིན་བདག་སོ་སོ་ནས་དུག་སེལ་ཞུས་ཏེ་གཞི་ནས་སྐུ་མདུན་དུ་འདེགས་
འབུལ་ཞུ་རྒྱུ་མ་ཟད་རྒྱུན་དུ་བཞེས་ཟས་བཞེས་པ་རིགས་མི་འདྲ་བ་འབུལ་མཁན་
རྣམས་ལའང་གང་བྱུང་སྣང་མེད་དུ་མ་སོང་བར་སྦྱར་འགྱུར་དུག་རིགས་འབག་
བཙོག་སོགས་ལ་བག་ཟོན་བརྟག་དཔྱད་དོ་དམ་གང་ཆེ་ཞུས་ཏེ་ཕྲ་ཞིབ་རྣམ་དབྱེ་
དང་ལྡན་པའི་སྒོ་ནས་འབུལ་རྒྱུ། རྣམ་ཀུན་སྐུའི་རིམ་གྲོ་བསྟི་སྟངས་ཞུ་འོས་
གང་ཅིར་སྐུ་བཅར་ནང་མའི་མཚན་དོན་མཚུངས་ངེས་པའི་ཕྱག་ཕྱི་ཞབས་ཏོག་
རང་ཉིད་ཚེ་གཅིག་སྒྲུབ་པ་བྱས་པ་བས་ཉིན་གཅིག་བླ་མའི་ཞབས་ཏོག་སྒྲུབ་པ་
བསོད་ནམས་རླབས་ཆེ་བར་བཀའ་རྒྱུད་གོང་མའི་གསུང་ལྟར་ཡིད་ཆེས་དག་
སྣང་བརྟན་པོས་ཚོགས་གཉིས་བསག་བྱའི་ཞིང་རླབས་པོ་ཆེར་བསམ་སྟེ་ལྷག་
བསམ་རྣམ་དག་ཞུ་དགོས་ལ་རང་གི་གསོལ་ གཡོག་དང་རྩེ་གསོལ་ ཐབ་སྐོར་་
བཅས་ནས་ཞབས་འདེགས་ལས་ཀ་འགྲིགས་མིན་རིགས་བྱུང་ན་དང་ཡང་སྒར་
ཆེན་གྱི་དམ་རྫས་མྱོང་གྲོལ་རིལ་ནག་རིན་པོ་ཆེའི་ཕབ་སྦྱོར་དང་རིལ་བཅག་རིལ་
སྒྲུབ་བཅས་ཀྱི་སྐབས་སུ་གསོལ་དཔོན་ནས་ཐོག་མཐའ་བར་གསུམ་གྱི་བཀོད་
བསྒྲིགས་དོ་དམ་དང་ཚོགས་པ་རྣམས་ལ་བཀའ་བཀོད་གནང་བའི་དབང་ཆ་
ཡོད་པ་བཅས་སོ། །
507



(༢)གཟིམ་དཔོན་ཆེན་མོའི་བགྱི་བའི་སྐོར།
གཟིམ་དཔོན་ནས་གཟིམ་ཆུང་ཁག་གི་གད་ཕྱིས་འཛིན་སྤྲད་དང་མར་མེ་
ཡོན་ཆབ་བདུག་སྤོས་འབུལ་གཤོམས་བཅས་ཞོགས་ལྟར་འཆར་ཅན་གཟིམ་་་
འགག་གཉིས་ནས་ཞབས་འདེགས་ཞུ་དགོས་པ་ཕུད་རྒྱུན་གྱི་གཟིམ་ཆུང་མ་ལག་
གི་གཙང་སྦྲ་ཕྱིས་བདར་སྒྲིག་གཤོམ་རྡོག་ཕྱིས་སོགས་འཛིན་སྤྲད་ཞུ་འོས་ཐམས་
ཅད་གཟིམ་དཔོན་ནས་དང་བ་འདྲེན་པ་ཞུ་རྒྱུ་དང་། ན་བཟའ་གཟིམ་མལ་
བཞུགས་གདན་རྒྱས་བསྡུས་སོགས་སྐུའི་ཉེར་སྤྱད་རྣམས་ལ་གཙང་སྦྲ་དོ་དམ་
དང་། འཁྲུ་སིལ་ཚོས་རྒྱག་ན་བཟའ་སྐོར་བཅས་གསར་བཟོའི་རིགས་འཆར་
འབུལ་ཞབས་བསྐུལ་དང༌། ན་བཟའི་ཆེན་མོ་བ་སོགས་ལ་ཐུགས་འདོད་ལྟར་
ངག་བཀོད་དོ་དམ་སྤྱན་ཞུ་གཟིགས་འབུལ་དང་འབྲེལ་བའི་རིན་ཐང་ཅན་གྱི་
དར་གོས་རྒྱུ་གཙང་སྐུ་ལ་རན་ཅིང་སྤྱན་སྒོ་དགྱེས་ངེས་ཀྱི་ཞབས་འདེགས་ཞུ་རྒྱུ།
གཟིམ་མལ་ཞབས་ཞུ་དང་། ན་བཟའ་སྒྲོན་འབུལ། ཕྱག་ སིལ་འབུལ་རྒྱུ།
སྔ་དྲོ་ཞལ་འདོན་གྱི་ཕྱག་དཔེ་དང་དགོངས་དྲི་ཐུགས་དམ་གསུང་སྒོའི་ཡོ་བྱད་
སོགས་སྐུའི་ཉེར་སྤྱད་རྣམས་དུས་ཐོག་ཏུ་འབུལ་དགོས་པ་དང༌། རྒྱུན་དུ་སྐུ་
སྒེར་ཕྱག་སྣེའི་མཛོད་ཁང་ལ་ཡང་དོ་དམ་མཛད་དགོས། དབུ་ལོ་བསིལ་རན་
པའི་དུས་ཐོག་ཏུ་ཞབས་བསྐུལ་དང་། དབུ་ལྗོན་དང་ན་བཟའ་སྐུ་དྲེག་ཅན་
ཁག་ལྷག་པར་ཀཾ་ཚང་རང་ལུགས་ཀྱི་གཞུང་མན་ངག་ཆོ་ག་ཕྱག་ལེན་རྣམས་ལ་
གོམས་བྱངས་མོད་མི་དམའ་བ་ ཞིག་ཡོད་དགོས་པ་ནི་ཨ་ ཅང་གལ་པོ་ཆེ་སྟེ།
རྒྱལ་བའི་སྐུ་བཅར་དུ་གཏོགས་པའི་རྣམ་ཀུན་སྐྱབས་མགོན་ཆེན་པོའི་རྒྱུན་གྱི་
ཐུགས་དམ་གསུང་སྒོའི་རིགས་དང༌། བཀའ་དབང་གསུང་ཆོས་མཐའ་དག་
གི་ཕྱག་དཔེ་རྣམས་དང༌། གསེར་གན་བརྡུང་ཤས་ཆེ་བའི་གསེར་དངུལ་བཀྲ་
508



མ་འབའ་ཞིག་གི་ཞི་གཏོར་དྲག་གཏོར་སྤྱི་གཏོར་གཙོ་བུམ་ལས་བུམ་སྨན་རག་
སྒྲོན་ཐུར། ཀོང་ཏིང་ཐེབས་ཙེ་སོགས་དང་། གདིང་དཀྱིལ། དབང་ཙཀ
ཕྱག་ཊམ་ཕྱག་དྲིལ་ཕྱག་སིལ་ཕྱག་སྦུབ་བཅས་མདོར་ན་ཕྱག་བསྣམས་ཀྱི་མཆོད་
ཆའི་རིགས་འགངས་ཆེན་རྣམས་དང་། རྩེ་གཞལ་ཡས་ཁང་དུ་སྔགས་གསོལ་
དང་། གྲོ་ལོད། བདུད་འདུལ་དྲག་མོ། གཞན་ཡང་བླ་གྲྭ་བཟང་རགས་
ཀྱི་འཆར་འཕར་ཆོག་གྲྭ་ཟུར་ཚོགས་གནང་དགོས་ཁག་སོ་སོའི་མཆོད་པའི་ཡོ་
བྱད་རྔ་རོལ་དུང་རྒྱ་དང་སོ་སོའི་སྤྱན་གཟིགས་རྒྱས་འབྲིང་བསྡུས་གསུམ་ཆ་ཚང་
དང༌། མགོན་ཁང་ཆེན་མོའི་བརྟེན་མདོས་བདུད་ལས་རྣམ་རྒྱལ་འཚོག་རྒྱུའི་
མཆོད་ཆ་ཆ་ཚང་། སྐྱབས་མགོན་སྐུ་ཕྲེང་རིམ་པའི་དུས་མཆོད་ཁག་གི་མཆོད་
པའི་ཡོ་བྱད་ཆ་ཚང་བཅས་སྒར་ཆེན་སྤྲོད་དེབ་གཞིར་བཟུང་བརྩིས་འཁྲིར་ལེན་
དགོས་པའི་ཐོག་ཟུར་འཚོག་ སྐབས་ སོ་སོར་སྐབས་སྦྱར་གཏོང་ལེན་བརྒྱན་་་་་
འགྲེམས་གཅིག་བྱིན་རྟེན་དུ་མགྲོན་གཉེར་ཁང་ལ་བསྩལ་རྒྱུ་དང་དེ་བྱིངས་རྟེན་
སྒམ་དུ་བཞུགས་རྒྱུར་ལྗོན་བུབ་རེ་བཞིན་སྒྲིལ་རྫས་སོ་སོར་ཞལ་བྱང་བཀོད་དེ་
བསྡུ་ཚགས་ཞུ་དགོས། རྒྱུན་གཏན་གཞིས་བྱེས་གར་བྱོན་གར་བཞུགས་སུ་སྐུ་
དང་འབྲལ་མེད་ཕྱག་ཕྱི་ཞུ་རྒྱུའི་ཐོག་གཟིམ་ཆུང་ཁག་གི་སྐུའི་ཉེར་སྤྱད་རིན་ཐང་
གཞལ་མེད་རྣམས་དང་ན་བཟའ་ཁང་ཁག་གི་ན་བཟའ་བཅས་གཟབ་ཞེར་གོ་
རིམ་མ་འཁྲུག་པར་ལྟེབ་བརྩེག་རྡུལ་དཀྲུག་ཟན་ཕྱིས་སོགས་གཙང་སྦྲ་ལྡན་ཞིང་
མཚར་དུ་དངར་བར་བསྡུ་ཚགས་དོ་དམ་གང་ཆེ་དང་། བྱི་མུག་དྲོད་གཤེར་
སོགས་ཀྱི་གནོད་པ་མི་འབྱུང་བར་སྐབས་སྐབས་སུ་བྱི་མུག་བཞའ་བརླན་གཡེང་
སངས་ཞུ་རྒྱུ་སོགས་འོན་སེང་ལྷོད་མེད་ཀྱིས་རྒྱལ་བ་དགྱེས་པའི་ཐུགས་ཀྱི་བཞེད་
པ་སྐོང་བ་ལ་ཕྱོགས་ཀུན་ནས་ལྷག་བསམ་རྣམ་དག་གི་སྲི་ཞུ་དང་རིམ་གྲོ་སྒྲུབ་པ་
བཅས་འདི་ཕྱི་གཉིས་ཡོད་མིག་ལྟོས་ཡར་འདྲེན་གྱི་བག་ཆགས་བཟང་པོ་འཇོག་
རྒྱུ་བཅས་སོ། །
509



（༣)མཆོད་དབོན་ཆེན་མོའི་འགན་དབང་སྐོར།
དབུ་མཛད་ཁྲི་པ་དང་གོ་གནས་འདྲ་བའི་མཆོད་དཔོན་གྱི་འགན་དབང་
སྐོར། མཆོད་དཔོན་ནས་མདོ་སྔགས་གཞུང་ལུགས་སྤྱི་དང་བྱེ་བྲག་བརྒྱུད་སྡེ་
ཁག་དང་འབྲེལ་བའི་དོ་དམ་བསྡུ་འཇུག་སོགས་བཏང་འཛིན་རུ་ང་ཞིབ་ཚགས་
ཀྱིས་རྩིས་ལེན་རྩིས་སྤྲོད་འགན་འཁུར་ཞུ་རྒྱུ་མ་ཟད་སྐུ་མདུན་གྱི་རྒྱུན་གྱི་ཐུགས་
དམ་དང་། འཆར་འཕར་གསུང་ཆོག་གནང་སྒོ་ཇི་མཆིས་ཀྱི་མཆོད་བཞེངས་
དང་། མཆོད་ཕྲེང་སྒྲིག་གཤོམ། སྐུའི་ཉེར་སྤྱད་དང་མཆོད་རྫས་རྒྱུན་་་་
འགྲེམས་བཅས་རང་རང་གི་གཞུང་ལས་མི་འདའ་བའི་བཟོ་སྐྲུན་ལག་འབྲས་
གཙང་ཞིང་ཆད་ལྷག་མེད་པ་མཚར་དུ་དངར་བ་ཡིད་ཅན་དང་བ་འདྲེན་ངེས་ཀྱི་
རྩལ་འདོན་བཅའ་བཟོ་ལེགས་ཐོན་ཞུ་དགོས་པའི་ཐོག་གསུང་ཞབས་དང་ལས་
རྡོར་གྱི་བྱེད་སྒོ་ཐམས་ཅད་བརྗོད་དག་གསལ་གསུམ་རུ་ང་ཞིབ་ཚགས་ཀྱིས་་
བསྟན་པའི་མིག་རྒྱན་དུ་སྨན་པའི་ཞབས་འདེགས་ཞུ་སྒོ་སྤུས་གཙང་སྤྱན་སྒོ་་
དགྱེས་ངེས་ཞུ་དགོས་པ་མ་ཟད། རྩེ་ཕོ་བྲང་གི་ལྕགས་སྐས་ཉིས་སྒྲིག་ (འདི་
ཡན་ཕལ་ཆེར་རྒྱལ་བ་སྐུ་ཕྲེང་རིམ་པའི་གཟིམ་ཆུང་ཁག་)ཡན་གྱི་འཆར་འཕར་
ཞབས་རིམ་ཟུར་འཚོགས་གནང་དགོས་ཁག་གི་ཆོག་གྲྭ་དབུ་བྱིངས་ཚང་མ་ནས་
ཀླག་ཅོར་བཞད་གད་དང་འར་འུར་ཟང་ཟིང་སོགས་རྒྱལ་བའི་དབང་པོའི་་་
ཐུགས་དམ་རྙོགས་གཞིའི་ལུགས་འགལ་ར་ལང་བྱ་ལང་རིགས་མི་འབྱུང་བའི་
འགན་འཁུར་དོ་དམ་ནན་པོ་བྱེད་རྒྱུའི་ཐོག གལ་ཏེ་ལྕགས་སྐས་ཉིས་སྒྲིག་
ཡན་དུ་མི་འོས་པའི་གནས་ཚུལ་བྱུང་ན་མཆོད་དཔོན་རང་ནས་བཀའ་བཀོད་ཇི་
གནང་གི་དབང་ཆ་ཡོད་ལ། རྒྱུན་གཏན་གཞིས་བྱེས་གང་དུ་སྐྱབས་མགོན་
ཆེན་པོའི་བཀའ་དགོངས་དང་མཐུན་པའི་སྐུ་མདུན་པའི་གྲས་སུ་ཞབས་ཞུ་སྒྲུབ་
510



དགོས་ལ་གལ་ཏེ་གོང་གི་ཐུགས་མོས་ལྟར་འཕོ་ལེན་རིགས་གནང་ན་སྒར་ཆེན་
དབུ་ཆོས་ཀྱི་གཙོ་བོ་རྡོ་རྗེ་སློབ་དཔོན་གྱི་ཁྲི་ལ་ཕེབས་དགོས་པ་བཅས་སོ། །
(༤)སྐུ་བཅར་བླ་མ་རྣམ་གསུམ་གྱི་བགྱི་བའི་སྐོར།
བླ་མ་རྣམ་གསུམ་སྐོར། བླ་མ་རྣམ་གསུམ་ནི། སྔར་ཡོན་མིང་རྒྱལ་
རབས་སྐབས་ཀྱི་གསུང་ཞབས་མཁན་སློབ་གོ་ཤིའི་གསེར་ཐམ་ཅན་རྣམས་དང་
འདྲ་བར་གཞིས་བྱེས་གར་ཡང་སྐུ་མདུན་གྱི་སྐུ་ལ་བཅར་ཏེ་མདོ་སྔགས་ཆོས་ཚུལ་
མཐའ་དག་ལ་བགྲོ་གླེང་དོགས་གཅོད་མཛད་ཡུལ་དང༌། དབང་བཀའ་ལུང་
ཁྲིད་དང༌། རྒྱུན་གྱི་ཐུགས་དམ་གསུང་སྒོ་ཐམས་ཅད་ལ་གསུང་ཞབས་ཞུ་རྒྱུ།
མཚུར་ཕུའི་སྒྲུབ་གྲྭ་ཆེན་མོའི་སྒོམ་གྲྭ་རྣམས་ལ་དཔལ་ནཱ་རོ་མི་ཏྲེའི་ཕྱག་ཆེན་
ཆོས་དྲུག་དང་། རྒྱུད་སྡེ་ཁག་བཅུ་གཉིས་སོ་སོའི་བསྐྱེད་རྫོགས་སྒོམ་བཟླས་
སོགས་སྒོམ་ཁྲིད་དང་རྟོགས་པའི་རྒྱུགས་ལེན་གེགས་བསེལ་བོགས་འདོན་མཛད་
རྒྱུ་བཅས་སྒྲུབ་དཔོན་གྱི་ལས་འགན་ཡང་བཞེས་དགོས་ལ་སྐབས་རེ་སྟོད་བྱང་
ཁམས་ཁུལ་སོགས་དད་སྦྱིན་ཚོ་པ་ཁག་གི་གདན་ཞུས་ལྟར་རྒྱལ་བའི་སྐུ་ཚབ་ཏུ་
ཕྱགས་ཕེབས་གནང་ནས་འགྲོ་དོན་རྒྱ་ཆེ་མཛད་དགོས་པ་མ་ཟད་སྐབས་རེ་་
གདན་ས་བསྐྱངས་ནས་སྙིང་པོ་དོན་རྒྱུད་ཀྱི་བསྟན་པ་འཛིན་མཁན་ཡང་བླ་ཆེན་
དེ་རྣམས་ནས་གནང་དགོས་པ་བཅས་སོ། །
(༥）མགྲོན་གཉེར་གཉིས་ཀྱི་འགན་དབང་སྐོར།
མགྲོན་གཉེར་གཉིས་ནས། རྒྱལ་དབང་མཆོག་གཞིས་བྱེས་གར་་་་་་་
བཞུགས་གར་བྱོན་སར་གཙོ་བོ་གཞུང་ས་མཆོག་གི་སྐྱབས་མགོན་རྩེ་ཤོད་རྣམ་
511



ཙ
པ་
གཉིས་ནས་ནང་མའི་བཀའ་ཡིག་ ཁག་དང་ཕྱག་བསམ་ཕེབས་ཚོགས་རིགས་
དང༌། སྲིད་བཀས་གཙོས་པའི་བོད་ལྗོངས་ལྷ་མིའི་འདུས་ཚོགས་རྒྱུས་སྟེང་
དང༌། བཀའ་ཤག་བཅས་ནས་བོད་ཀྱི་བསྟན་སྲིད་གལ་ཆེའི་སྐོར་གྱི་ཐུགས་
དམ་ས་བོན་དང་སྐྱབས་ཞུ། ཐུགས་དམ་དགོངས་དོན་གྱི་བཟློག་རིམ་ཇི་
ཕེབས་རྣམས་སྐྱབས་རྗེ་ཀརྨ་པ་མཆོག་ཉིད་དབུ་བཞུགས་ཀྱིས་སྒར་ཆེན་འདུས་
ཚོགས་རྣམས་ནས་བསྟན་སྲིད་རྒྱབ་སྐྱོར་རིམ་གྲོ་མཛད་འོས་རིགས་ཀྱི་མཆོད་
སྙན་དོད་སྒྲིལ་སྤོམ་བསྡོགས་དང་བཅས་གནང་སྲོལ་ལ་དེ་ལྟར་བཀའི་ཕེབས་སྒོ་
རྣམས་དང་། གཞན་ཡང་དབུས་གཙང་མདོ་ཁམས་སོགས་བོད་ཀྱི་བླ་དཔོན་
ཆེ་དགུ རང་ལུགས་དགོན་སྡེ་ཁག་རྣམས་དང་། ཕྱོགས་ཀྱི་རྒྱལ་ཁབ་རྣམས་
ཀྱི་རྒྱལ་བློན་མི་དྲག་དད་སྦྱིན་ཁག་གི་ཞུ་རྒྱུ་དང་འབུལ་བ་ཁག་གི་བྱ་རྟ་མི་སྣའི་
རིགས་ཀྱི་སྣེ་ལེན་དང༌། མཇལ་ཞུའི་སྙན་སེང་སྦང་སྒྲིག་བཅས་ཞུས་ཏེ་ཞུ་རྒྱུ་
གོང་འབུལ་དང་མགྲོན་དེབ་ཆེན་མོ་མགྲོན་གཉེར་གྱི་ཕྱག་ཏུ་བཟུང་བ་དང་་
གདན་དེབ་གཟིམ་འགག་གི་ལག་ཏུ་བཟུང་དགོས་པ་ལྟར་གཟིམ་འགག་ནས་
དེབ་གཞིར་ཟུང་བའི་སོ་སོའི་གོ་བབ་ཀྱི་གདན་གཤོམ་ཞུ་ཕྱོགས་བཅས་གོ་བབས་
མ་འཆོལ་བ་དགོས་རྒྱུ་མ་ཟད་ཁང་གཉེར་ནས་སྐུ་མགྲོན་ཁག་ལ་བཞུགས་ཁང་གྲ་
སྒྲིགས་ཞུ་ཕྱོགས་སོགས་བཀོད་ཁྱབ་གནང་རྒྱུ་དང་། དེ་རྣམས་ཀྱི་མཇལ་སྣེ་
ཁྲིད་དགོས་པའི་ཐོག་ཡར་ཞུ་མར་གནང་གི་རིགས་དང་སྐུ་མདུན་ནས་བཀའ་
ལེན་ཕེབས་སྒོ་མགྲོན་བརྒྱུད་གནང་འོས་རིགས་རྣམས་ ཀྱང་བཀའ་ཇི་མ་ཇི་་་
བཞིན་དུ་ལྗགས་བསྒྱུར་ཆད་ལྷག་ཧང་སོང་མེད་པར་གནང་དགོས་པ་དང་།
དད་སྦྱིན་འདས་གསོན་མཆོག་དམན་ཁག་ནས་ལྗགས་བསྔོ་སྐྱབས་ཞུ་དང་དབུ་
ཞྭ་མཐོང་གྲོལ་རིན་པོ་ཆེ་སྒྲོན་འབུལ་ཞུ་མིའི་རིགས་འཕྲལ་འཕྲལ་སྙན་སེང་སྦྲང་
སྒྲིག་དང་། དབུ་ཞྭ་སྒྲོན་མཇལ་དངོས་གཞིར་སྦྱིན་བདག་རྣམས་ལ་གོ་བབས་
བཞུགས་གྲལ་གྱི་གདན་ཤོམ་དང་གསོལ་ཇ་བཞེས་འབྲས། དཀར་སྤྲོ་སྡེར་
512



གཤོམ་ སོགས་སྣེ་ལེན་དང་སྦྱིན་བདག་རྣམས་ལ་སྲུང་བྱིན་ལེ་ཚན་ཆེ་ ཁ་ རེ།
མྱོང་གྲོལ་རིལ་ནག་ཕྱག་དྲིལ་ ཨ་ མ་གཙོ་འཁོར། ཕྱག་བསྟར་ཕུར་མདུད་་་་
བཅས་ངོ་རེ་བཞིན་གྲལ་ལ་འཚེམས་ལུས་མེད་པར་འགྱེད་གནང་རྒྱུ། སྒར་
ཆེན་གྱི་དམ་རྫས་རིལ་ནག་ཆེན་མོ་ཕབ་སྦྱོར་རིལ་སྒྲུབ་སོགས་ཟད་གྲོན་ལ་་་
གཞིགས་པས་དུས་དུས་སུ་མགྲོན་གཉེར་ནས་འཆར་འབུལ་དང་འབྲེལ་རིལ་
སྒྲུབ་རིལ་བཅག་ཞུ་སྒོ་གསོལ་དཔོན་ཆེན་མོས་ལོགས་སུ་དབུ་འདོམས་མཛད་
དགོས་པ་ཕུད། རྒྱུན་གྱི་དམ་རྫས་རྟེན་འདུས་ཆེན་མོ་དང༌། མ་ཎི་རིལ་བུ།
ཚེ་རིལ་འཁྲུས་རིལ་གསང་ཆབ་རིལ་བུ་རིན་ཆེན་མང་སྦྱོར་གྱི་རིགས་སོགས་ཕབ་
སྦྱོར་དང༌། རིལ་བཅག་རིལ་སྒྲུབ་བཅས་ཀྱི་དོ་དམ་རྣམས་མགྲོན་གཉེར་་་་
གཉིས་ནས་གནང་དགོས། འདས་གསོན་སྦྱིན་བདག་ཁག་གི་བྱང་བསྔོ་དང་
སྐྱབས་ཞུའི་འབུལ་བ་ཇི་བྱུང་རྣམས་འཕྲལ་འཕྲལ་སྙན་སེང་ཕབ་བསྟུན་དོ་་་
བདག་སོ་སོར་འབྱོར་ལེན་དང༌། སྲུང་བྱིན་འོས་རིགས་གནང་རྒྱུ་མ་ཟད་བྱང་
མང་ཐོ་འགོད་ཀྱིས་རྒྱལ་བའི་དབང་པོ་སྐུ་དངོས་ཀྱིས་སྐབས་སྐབས་བྱང་བཞུ་
གནང་དུས་འབུལ་དགོས་པ་དང་བཅས་འབྱོར་ལེན་རྣམས་མགྲོན་ཁང་གི་དམ་
འབྱར་མ་འཕྲལ་འཕྲལ་དུ་གནང་དགོས། མགྲོན་ཁང་དུ་འབྱོར་བའི་གསེར་
དངུལ་དངོས་ཟོག་གི་འབུལ་བ་ཇི་བྱུང་རྣམས་མགྲོན་གཉེར་གཉིས་ནས་ཟླ་རེ་
བཞིན་ཡར་ངོ་མར་ངོ་ཁག་གཉིས་སུ་དབྱེ་ནས་ཕྱག་ཁོང་ལྷན་རྒྱས་སུ་རྩིས་ཞུ་
ཞུས་ཏེ་ཕྱག་དྲུང་གིས་དེབ་སྦྱོར་ཞུ་དགོས་ཤིང་རྩ་བའི་འབུལ་འབབ་ཇི་ཡོད་
མགྲོན་གཉེར་ཁང་དུ་བུམ་པ་གསེར་བླུགས་ལས་དཀྲིག་ཅར་གྱི་བརྩི་ཞུ་སོགས་ལོ་
ཟླའི་ཚད་གཞི་མེད། དགོན་ལག་ཁག་གི་བླ་སྤྲུལ་མཁན་སློབ་དང་བླ་བྲང་གི་
ཕྱག་མཛོད་གཉེར་ལྡེ། གྲྭ་མང་གི་དབུ་ཆོས་ལས་སྣེ་སོགས་ལས་ཚན་ཆེ་འབྲིང་
ཁག་བསྐོ་བཞག་གནང་སྐབས་བླ་བྲང་ནས་སྐྱ་སེར་ཁྱབ་ཁོངས་སྡེ་ཚན་སོ་སོའི་
མང་ཚོགས་རྣམས་ནས་འོས་བསྡུ་དང་འབྲེལ་དམངས་གཞི་དེའི་སྟེང་ཕྱག་ཁང་
513



གི་ཞྭ་ནག་མཛོད་པ་དང་། གཉེར་ལྡེ་ལས་བྱེད་རྣམས་ཀྱིས་འོས་འཆར་ཕུལ་བ་
བརྒྱུད་རྒྱལ་བ་དོན་གྱི་བདག་པོའི་ཡེ་ཤེས་གཟིགས་དཔྱད་བཅས་ཀྱིས་འོས་་་་
བབས་བསྐོ་གཞག་མཛད་རྒྱུ་མིང་ཐོ་གཏན་འཁེལ་བྱུང་མཚམས་གསར་པ་དེའི་
གོ་བབས་མིང་ཐོ་བཅས་མགྲོན་གཉེར་གཉིས་ལ་བསྩལ་ཏེ་གསར་མཇལ་ཞུ་རྒྱུའི་
ཚེས་ཆ་གཏན་འཁེལ་གྱི་བཀའ་ཕེབས་བསྟུན་མགྲོན་ཁང་ནས་གསར་མཇལ་ཞུ་
མཁན་སོ་སོའི་གཟིམ་ཤག་ཏུ་གོ་གནས་མཐོ་དམན་གྱི་སོ་སོའི་ལས་ཞྭ་ལས་གོས་
གཟབ་བཞེས་ ཐོག་གཟིམ་ཆུང་ག་ཤེད་དུ་བསྐོ་འཇའ་བཀའ་བསྒྱུར་ཞུ་བར་་་་
བཀའ་བསྒྱུར་མཇལ་དར་ལ་བཅར་དགོས་པའི་གནང་བརྡ་འབུལ་བར་གཟིམ་
འགག་ངོ་མ་བཅར་དགོས་རྒྱུའི་བཀའ་ཕབ་དགོས་པ་དང༌། དེ་ཉིན་གཟིམ་
ཆུང་དུ་གསར་བསྒོའི་གོ་བབས་ཀྱི་བཞུགས་གདན་དང༌། གསོལ་ཇ་བཞེས་
འབྲས། དཀར་སྤྲོ་སོགས་གྲ་སྒྲིགས་ཞུས་ཐོག་སྐུ་མདུན་གཟིམ་ཆུང་དུ་ཆིབས་
བསྒྱུར་གྱིས་ན་བཟའ་ཟ་འོག་གི་རྡ་གོ་དང་དར་གཟན་མཚལ་ཁ་དང་གོས་བེར།
དབུ་ཞྭ་ལས་ཞུ་ནག་ཆུང་བཅས་གསོལ་ཏེ་བཞུགས་ཁྲིར་ཞབས་སོར་འཁོད་པ་
དང་འགག་ཏུ་བཅར་བའི་གསར་མཇལ་བ་རྣམས་ལ་གཟིམ་འགག་ནས་མཇལ་
བརྡ་བཏང་བ་དང་གཟིམ་ཆུང་དུ་ཡར་བཅར་ཐོག་སྐུ་ཕྱག་ཕུལ་ཏེ་བཀའ་བསྒྱུར་
མཇལ་དར་འབུལ་དགོས་པ་དང༌། གཟིམ་འགག་ནས་བཞུགས་བརྡ་བཏང་
བ་དང་རང་རང་གོ་བབ་ཀྱི་གདན་གཤོམ་ལ་གྲལ་དུ་འཁོད། གསོལ་ཐབ་ཆེན་
མོས་གསོལ་ཇ་དང་པོ་གདན་འདྲེན་ཞུས་པ་དང་གསོལ་དཔོན་ཆེན་མོས་ ཇ་་
མཆོད་འགོ་བསྐུལ་ཐོག་སྐུ་མདུན་དུ་གསོལ་ཇ་དང་པོ་བཏེགས་པ་དང་མདུན་ཇ་
དང་པོ་ཞུས། དེ་ནས་བཞེས་གྲོ་བཞེས་འབྲས་ཕུད་འཐོར་ཞུས་ཟིན་པ་དང་
གསོལ་ཇ་གཉིས་པ་བཏེགས། གསོལ་ཇ་གཉིས་པ་ཞུས་ཟིན་འཕྲལ་ གཟིམ་
འགག་གིས་བཞེངས་བརྡ་བཏང་བ་དང་སྟན་ལས་ཡར་ལང་སྟེ་སྐུ་མདུན་དུ་ཞྭ་
ཕུད་མགོ་བོ་དགུར་ཏེ་གསར་མཇལ་བ་རྣམས་བསྟར་བསྒྲིགས་ཀྱིས་སྡོད་དགོས་
514



ལ་མགྲོན་གཉེར་ནས་ཞྭ་ནག་མཛོད་པ་ཡིན་ན་མཇལ་དར་ནང་མཛོད་ཉིན་མོ་
བདེ་ལེགས་དང་། ལིང་མདུད་དཀར་དམར་ཆེ་བ་དང་སོག་དར་སྔོན་པོ་ཁ་
ཚང་སོགས་སྐྱ་སེར་བབ་ཀྱི་ཕྱག་མདུད་དང་དེ་བྱིངས་བླ་སྤྲུལ་དང་། གཉེར་ལྡེ།
དབུ་ལས་སོགས་ལས་ཚན་ཆེ་ཁག་བྱིངས་ལ་དར་ཨ་ཤེ་ལེགས་པ་དང་། ལིང་
མདུད་དཀར་དམར་ཆེ་བ་གོ་བབ་ཀྱི་སྦ་དར་བཅས་གཡོགས་ཏེ་བསྐོ་འཇའ་་
བསྩལ་བ་དང་རྒྱལ་བའི་དབང་པོ་སྐུ་ངོ་མ་ནས་རང་རང་བསྟན་བླའི་ཞབས་
འདེགས་ཞུ་སྒོའི་བགྱི་བའི་རིམ་པ་རྣམས་ངལ་བ་ཁུར་དུ་བཟོད་པའི་ལྷག་བསམ་
རྣམ་དག་གི་ཤེས་ནུས་འདོན་སྤེལ་སྒོ་གསུམ་ཡོད་དགུ་རྩལ་སྤྲུག་འདི་དང་གཏན་
གྱི་འདུན་མ་ལེགས་རྩེར་སོན་པ་སོགས་ཞུ་དགོས་པའི་བཀའ་བསྒྱུར་བསྩལ་བ་
རྣམས་ཞུས་ཏེ་གྲོལ། དེ་ནས་ལས་བྱེད་ཡིན་ན་ཕྱག་ ཁང་གི་ལས་ཁུངས་སུ་
ཕེབས་ཏེ་གོ་བབ་གདན་གཤོམ་དང་གསོལ་ཇ་བཞེས་འབྲས་བཤམ་པར་རང་
རང་གྲལ་ལ་བཞུགས་ཐོག་ཕྱག་ཁང་དང་གཉེར་ཚང་ཁོངས་ཀྱི་ནང་ཟན་ཏེ་་
ཕོགས་ཟན་རྣམས་དང་མཚུར་ཞོལ་འུལ་མི་དུད་ཆེ་ཆུང་རྣམས་ཀྱི་མཇལ་དར་
བཅས་འབུལ་བཞེས་དགོས། ཞྭ་ནག་མཛོད་པ་ཡིན་ན་སྒར་གྱི་ལས་ཚན་ཆེ་
འབྲིང་ཆུང་གསུམ་གྱིས་མཚོན་པའི་སྐྱ་སེར་ཡོངས་རྫོགས་དང༌། གཞིས་ཁག་
ཁག་གི་གཞིས་རྒན་དང༌། འབྲོག་ཁུལ་གྱི་རྡར་བཅུ་དམག་གསུམ་གྱི་འགོ་མི།
ཁོངས་གཏོགས་གྲྭ་བཙུན་གྱི་དགོན་སྡེའི་བླ་མ་ལས་སྣེ་བཅས་མཇལ་དར་ལ་་
བཅར་དགོས། སྒར་གྱི་ལས་ཚན་འབྲིང་ཁག་དང༌། ཆུང་ཁག་རྣམས་སྐུ་
མདུན་ནས་མགྲོན་གཉེར་གཉིས་ལ་བཀའ་ཕེབས་རྗེས་གསར་པ་སོ་སོར་དུས་
བརྡ་བཏང་སྟེ་དོ་བདག་གསར་པ་མགྲོན་གཉེར་ཁང་ལ་བཀའ་སྒྱུར་ཞུ་བོར་་་
་ བཅར་ཐོག་མགྲོན་གཉེར་གཉིས་ནས་ཁ་བཏགས་ཟུབ་ཕྱི་ལེགས་འབྲིང་དང༌།
སྲུང་མདུད་འབྲིང་ཁག་བཅས་བསྐོ་འཇའ་བཀའ་བསྒྱུར་གནང་བ་ཞུས་ཏེ་ཕྱི་
ཉིན་ནས་སོ་སོའི་ལས་གནས་སུ་བསྐྱོད་དགོས། རྣམ་ཀུན་རྒྱལ་བའི་དབང་པོ་
515



ཕོ་བྲང་དུ་རྟག་བཞུགས་སྐབས་ལྕགས་སྐས་ཉིས་སྒྲིགས་ཡན་རྩེ་སྐོར་གྱི་ལས་ཚན་
ཆེ་ཆུང་ཚང་མའི་སྒྲིག་ཁྲིམས་ཀྱི་བཀའ་བཀོད་ཐམས་ཅད་མགྲོན་གཉེར་གཉིས་
ནས་གནང་དགོས་པ་དང༌། རྒྱལ་བའི་དབང་པོ་བྱེས་སུ་ཕྱོགས་ཕེབས་སྐབས་
ཆིབས་རགས་ཀྱི་གཡས་གཡོན་དུ་ཕེབས་ནས་ཆིབས་བསྟར་སྔ་ཕྱིར་གཟིགས་
ཞིབ་ཀྱི་བླང་དོར་ལྗགས་ བཀོད་དང་མཚམས་ཞུའི་མཇལ་དར་འབུལ་མཁན་
ཁག་བཞེས་རྒྱུ། གདན་ས་ནས་ཕེབས་རྡོག་ཐོན་ཏེ་བཞུགས་བཞག་གཅིག་གི་
བར་སྒར་མི་ཐམས་ཅད་འགྲོ་འདུག་ཆ་ལུགས་རྣམས་ཕལ་ཆེར་རང་མོས་ལྟར་
ཡིན་ཀྱང་། བཞུགས་བཞག་གཅིག་སོང་མཚམས་བཞུགས་སྒར་རྣམས་བཅའ་
ཞག་བཞུགས་ཏེ་སྒར་གཞུང་གཉེར་ཚང་ནས་སྒར་མི་ཡོངས་ལ་སྒར་ཇ་འཕར་མ་
ལེགས་པ་ཞིག་བཏང་ཐོག་ཆོས་སྒར་ཆེན་མོའི་ཕེབས་བཞུགས་སྐོར་མགྲོན་་་་
གཉེར་གཉིས་ནས་སྒར་མི་སེར་སྐྱ་ཡོངས་རྫོགས་ཚོགས་སྐོང་ཐོག་སྒར་གྱི་བཅའ་
ཡིག་སྒྲོག་སྦྱང་གནང་ སྟེ་སྒར་ཁྲིམས་བསྡམས་ཐོག་མགྲོན་གཉིས་ནས་ སྒར་་་་་
དཔོན་གྱི་ལས་འགན་འཁུར་ཏེ་ཁྱོན་ཡོངས་ལ་ལྟ་ཞིབ་དོ་དམ་དང་མཚན་མོ་
བསྲུང་བྱ་རེས་སྐོར་གྱིས་འཁོར་མོ་ཡུག་ཏུ་སྐོར་གཡེང་གིས་ལག་ཏུ་རྡོ་རིལ་ཟུང་
ཞིག་ཐོགས་ཏེ་རྡོ་གཉིས་བརྡབ་པའི་ཙག་སྒྲ་མ་ཆག་པ་བྱེད་རྒྱུ་སོགས་སྐོར་གཡེང་
བའི་ཁྱབ་འདོམ་ནན་པོ་གནང་དགོས། གལ་ཏེ་མི་འཚམས་པའི་གནས་ཚུལ་
ཆུང་ཁག་བྱུང་ན་སྒར་དཔོན་གཉིས་ནས་ཐག་གཅོད་བྱེད་པའི་དབང་ཆ་ཡོད།
གནས་ཚུལ་ཆེ་རིགས་ཐོན་འཕྲལ་གཉེར་ཕྱག་མཛོད་དང་དགེ་བསྐོས་དབུ་ཆོས་
སོགས་ ལྷན་རྒྱས་མཛད་དེ་བཀའ་བསྡུར་མོལ་མཆིས་ཐོག་ནས་ཐག་གཅོད་་་་
དགོས་པ་བཅས་སོ། །
516



（༦)སྐུ་བཅར་དྲུང་ཡིག་ཆེན་མོའི་བགྱི་བའི་སྐོར།
རྒྱལ་བའི་སྐུ་བཅར་གྱི་དྲུང་ཡིག་ཆེན་མོ་ནི། སྒྲ་སྙན་སུམ་རྟགས་སོགས་
རྨང་གཞིའི་རིག་གནས་ཆེ་ཆུང་ཐམས་ཅད་ཀྱི་ཤེས་ཡོན་ལ་མཁས་ཤིང་དཔྱིས་
ཕྱིན་པ་ཞིག་དགོས་པ་ནི་སྨོས་ཅི། མདོ་སྔགས་གཞུང་ལུགས་མང་པོའི་དོན་
རྟོགས་ཤིང་ཚིགས་དོན་ལ་གོ་བ་ཕྱིན་ཅི་མ་ལོག་པར་དགོངས་པ་ལེགས་པར་
འགྲེལ་ནུས་པའི་སྤོབས་པ་དགེ་བ་དང་། ལྷག་ པར་ སྤང་བླང་རིག་ པའམ།
ལམ་བསླབ་པ་གསུམ་གྱི་དོན་ལ་སློབས་ཤིང་རིམ་གཉིས་ཀྱི་རྣལ་འབྱོར་ལའང་
གོམ་པའི་བག་ཆགས་ལྡན་པ་སོགས་ནང་རིག་པ་ལ་ཅུང་ཟད་རང་བྱན་ཆུབ་པའི་
མཁས་གྲུབ་གཉིས་ལྡན་ལྟ་བུའི་གང་ཟག་ཅིག་མིན་ན་རྒྱལ་བའི་དབང་པོ་ཀརྨ་པ་
ཆེན་པོའི་བཀའ་བཞིན་སྒྲུབ་པའི་ཞབས་འདེགས་ལ་ལྷག་པའི་བསམ་པ་ལྡན་
ཀྱང་བསྟན་བླའི་སྲི་ཞུའི་ཞབས་འདེགས་རླབས་ཆེན་རྣམས་སྒྲུབ་པ་ལ་མིང་དོན་
མཚུངས་ངེས་ཀྱི་ནུས་པས་དབེན་ཅིང་ཇི་བཞིན་རྔོ་མི་ཐོག་ལ་ཐ་ན་ཡུལ་གཉེན་
པོ་རྣམས་ལ་ཕོག་ཐུག་ཏུ་གྱུར་ན་ནི་བཀའ་ཡི་ཆད་ལས་ཀྱང་ཕོག་པ་སོགས་བླ་
བྲང་ཆེན་པོའི་ལས་དོན་དང་། རྒྱལ་བའི་མཚན་སྙན་གང་སར་ཕན་མེད་་
གནོད་འགྱུར་དང་ཞབས་ལ་ཐི་གུ་འདོག་མཁན་དུ་འགྱུར་བའི་ཉེན་ཁའང་ཡོད་
པ་རེད། དེས་ན་དྲུང་ཡིག་གི་བགྱི་བ་ཧ་ཅང་འགངས་ཆེན་པོ་ཡིན་པ་ལ་་
བརྟེན་ནས་སྔར་རྒྱལ་དབང་སྐུ་ཕྲེང་མང་པོ་ཞིག་གི་སྐུ་དུས་སུ་ཚལ་པ་སི་ཏུ་དགེ་
བའི་བློ་གྲོས་དང༌། སྤངས་ལོ་བློ་གྲོས་བརྟན་པ། རྗེ་བཙུན་ཏཱ་ར་ནཱ་ཐ།
འགོས་ལོ་གཞོན་ནུ་དཔལ། དཔའ་བོ་གཙུག་ལག་ཕྲེང་བ་སོགས་མཁས་གྲུབ་
གཉིས་ལྡན་གྱི་ཞལ་སློབ་ལོ་ཙཱ་བ་གང་ཟག་ཁྱད་པར་ཅན་མང་པོས་ཀྱང་ སྐུ་་
བཅར་མདུན་འདུག་གིས་ཕྱག་བྲིས་ཞབས་ཞུ་རིམ་པར་མཛད་འདུག་པ་བཅས་
རང་རེ་ཕལ་པའི་གང་ཟག་རྣམས་ཀྱིས་ནི་དེ་བས་ཡིག་གཟུགས་འདོན་དག་
517



བརྗོད་བྱ་བརྗོད་བྱེད་ཐམས་ཅད་ལ་ཧང་ཟོམ་ཧོལ་བཅོས་མེད་པའི་རུ་ང་ཞིབ་
ཚགས་གཟབ་ནན་གྱི་སྒོ་ནས་མཚན་ཤས་སུ་མི་འགྲོ་བའི་ཞབས་འདེགས་སྒྲུབ་
དགོས་པ་ནི་ཧ་ཅང་གལ་ཆེན་པོ་ཡིན། དེས་ན་རྣམ་ཀུན་གོང་ས་སྐྱབས་མགོན་
ཆེན་ པོ་ མཆོག་དང༌། སྲིད་སྐྱོང་ རྒྱལ་ པོ་ རིམ་ པ། བཀའ་ ཡི་ བློན་ ཆེན།
སེར་མོ་ཡོངས་ཀྱི་སྤྱི་ཁྱབ་རྩེ་ཡིག་ཚང་སོགས་བོད་ཀྱི་བླ་དཔོན་ཆེ་དགུ་ཡུལ་་
གཉེན་རྣམས་དང་། རྒྱ་དཀར་ནག་སོག་གསུམ། བལ་པོ། འབྲུག་ པ།
འབྲས་ལྗོངས། ལ་དྭགས། འཇང་ཡུལ་ལ་སོགས་པའི་ཁས་ཉེའི་རྒྱལ་ཁག་
དང༌། སྡེ་དགེ ནང་ཆེན་སོགས་ཁམས་ཀྱི་རྒྱལ་ཕྲན་བཅས་དད་སྦྱིན་རྒྱལ་
པོ་རྒྱལ་ཕྲན་ཁག་དང༌། རིས་མེད་དགོན་སྡེ་མཐའ་དག་གི་བླ་སྤྲུལ་མཁན་སློབ་
སོགས་ལ་སོ་སོའི་ཁེ་གྲགས་ཤེས་རྒྱུད་དང་མཐུན་པའི་བླ་སློབ་ཡོན་མཆོད་ཀྱི་ལ་
རྒྱ་གཤིམ་པོའི་སྒོ་ནས་ཚིགས་སྦྱོར་སྙན་འཇེབས་ལྡན་ཅིང་ནང་དོན་ཕིགས་པ་
བཀའ་ཤོག་མཇལ་བ་ཙམ་གྱིས་སྤྱི་གཙུག་ཏུ་ཁུར་ཏེ་དད་གུས་སྤྲོ་གསུམ་རང་
དབང་མེད་པར་འཕེལ་བ་བཅས་ཀུན་ལ་མཐུན་འགྱུར་སེམས་འཁྲི་གང་ཆེ་གཙོ་
བོར་སྟོན་པའི་རང་རང་གི་མོས་བཞིན་ལུགས་ཟུང་ཞི་དྲག་གི་བཀའ་མཆིས་གང་
ལ་དེ་འཚམས་ཀྱི་སྒོ་ནས་ཐམས་ཅད་ཡི་རང་ཐོབ་པའི་ཚིགས་སྦྱོར་དང་། ཡང་
ལ་ལར་བཀའ་ལྗིད་ཆེ་བ་གསེར་གྱི་གཉའ་ཤིང་ལྟ་བུས་མ་རུང་བརླང་པོར་སྤྱོད་
པའི་ཕ་རོལ་པོ་མཆོག་དམན་མཐའ་དག་རྣམས་ཀྱི་བསམ་སྦྱོར་ངན་ཤོམ་གྱི་རྩུབ་
སྤྱོད་མཐའ་དག་རང་སར་ཞི་ནས་ཡང་དག་པ་དང་། དགེ་བའི་ཕྱོགས་བཟང་
པོར་རིམ་གྱི་དཀྲི་ནུས་པ་སོགས་དཔལ་ལྡན་བླ་མའི་གསང་བ་གསུམ་གྱི་ཡོན་ཏན་
བསྔགས་པ་མཐའ་ཡས་པ་བརྗོད་པ་ལ་བརྟེན་ནས་གདུལ་བྱ་རྣམས་ཚར་གཅོད་
རྗེས་སུ་འཛིན་པའི་མཛད་ནུས་རླབས་པོ་ཆེ་ཐོན་ཐུབ་པ་བཅས་ཞི་དྲག་ལུགས་
ཟུང་ཐབས་ཚུལ་གང་ལ་གང་འདུལ་གྱི་གཟེངས་སུ་ཐོན་པའི་ཞབས་འདེགས་ཞུ་
དགོས། ལྷག་པར་རྒྱལ་བའི་དབང་པོས་མདོ་སྔགས་རིགས་གཞུང་རྩ་འགྲེལ་
518



དང་། ཡི་དམ་ཆོས་སྲུང་རྣམས་ལ་མན་ངག་སྒྲུབ་ཐབས་ཁ་ཚར་དང་བཅས་པ་
ཐུགས་རྩོམ་མཛད་སྐབས་དང༌། གཞུང་ས་མཆོག་ནས་རྒྱལ་བའི་སྐུ་ཕྱ་དང་།
བོད་ཀྱི་བསྟན་སྲིད་བྱ་བ་གལ་ཆེའི་ཐུགས་དམ་ས་བོན་ཕུལ་བའི་རྟགས་འབྲས་ཀྱི་
བཀའ་ལེན་སྙན་ཞུ་དང༌། རིས་མེད་བླ་སྤྲུལ་དམ་པའི་སྐྱེས་ཆེན་རྣམས་ཀྱི་ཡང་
སྲིད་ངོས་འཛིན་སྐྱབས་འཇུག་ཞུས་པའི་ཐུགས་དམ་རྟག་ཡིག་སོགས་ཡིག་འབྲི་
ཞབས་ཞུ་གལ་ཆེའི་རིགས་ལ་ཐ་སྙད་མིང་ཚིགས་གང་ལའང་དཔྱད་ལྟོས་དང་
དཔེ་ཟླས་དབེན་པའི་རྡོ་རྗེའི་བཀའ་ལུང་སྩལ་བ་རྣམས་རང་ཉིད་ཐ་མལ་གང་
ཟག་མཐོང་ཐོས་མྱོང་རྒྱ་ཆུང་ཁར་རྫོགས་པའི་སངས་རྒྱས་ཀྱི་དགོངས་པ་ཆེ་ཙམ་
རྟོག་པར་དཀའ་ན་རང་གི་རང་བཞིན་བློས་དཔྱད་མི་བྱ་བར་མགོན་པོ་གང་གིས་
དུས་གསུམ་སྙོམ་པར་གཟིགས་པའི་ཆོས་ཀློང་ཡེ་ཤེས་ཀྱི་གཟིགས་ངོའི་བཀའ་
རིན་པོ་ཆེ་ཇི་ཕེབས་ལ་སྒོ་གསུམ་སྐད་ཅིག་ཡེང་མེད་ཀྱིས་འགྱུར་བཟོའི་འཕེར་
རྒྱས་མ་བསླད་པར་ཇི་མ་ཇི་བཞིན་དུ་འབྲི་དགོས་པ་དང་། མཛད་པ་ཕྲ་རག་
ཐམས་ཅད་ཉིན་དེབ་ཅེས་ཉིན་རེའི་མཛད་དེབ་ཏུ་ཚེམས་མེད་འགོད་རྒྱུ་དེ་ཡང་
སླད་རྗེས་འཇུག་བུ་ཆེན་རྣམས་ནས་སྐུ་ཚེ་ཧྲིལ་པོའི་མཛད་རྣམ་དང་གསུང་་
འབུམ་ཕྱོགས་སྒྲིག་ཞུ་རྒྱུའི་རྨང་གཞི་གལ་ཆེན་ཞིག་ཡིན་པ་རེད། འོན་ཀྱང་
ཉིན་ཐོའི་ནང་ཚིག་སྦྱོར་སྙན་མངོན་སོགས་རྒྱན་གྱིས་མ་སྤྱད་པར་དོན་དངོས་ཀྱི་
རྡོ་ཁའི་ཚིག་ཐོ་ལ་ལོ་ཟླའི་དུས་ཚོད་དང་ས་གནས། དོ་བདག་གང་ཟག་སོ་
སོའི་མིང་སོགས་ཁ་གསལ་འཁོད་པ་བཅས་ ཤར་བྲིས་བྱས་ན་ལེགས་པ་དང༌།
ཡང་དྲུང་ཡིག་འགའ་ཞིག་གི་ལས་ཐོག་ཏུ་ལས་ཁུར་ཁག་མང་གཅིག་ལྕོགས་ཀྱིས་
ཞབས་འདེགས་ཞུ་དགོས་པའང་འབྱུང་ཞིང་། དཔེར་ན་རྒྱལ་མཆོག་སྐུ་ཕྲེང་
བཅུ་དྲུག་པའི་སྐུ་དུས་སུ་བླ་དཔོན་ལྷན་རྒྱས་ཀྱི་བཀའ་དགོངས་ལྟར་ཁོ་བོ་ནས་
ཐོག་མར་ཕྱག་ཁང་དྲུང་ཆག་ཁྱར་ཁྱོར་ལས་ཁུར་ཞུ་མུས་སུ་སླར་ཡང་སྐུ་མདུན་
གྱི་སྐུ་བཅར་དྲུང་ཡིག་གི་ལས་འགན་འགེལ་བཀོད་གནང་བ་ལྟར་རྩེ་ཤོས་ཁག་
519



གཉིས་ཡར་མར་གཅིག་ལྕོགས་ཀྱི་ཡིག་འབྲི་ཞབས་འདེགས་ཞུ་དགོས་བྱུང་ཁར་
སྐབས་རེ་བླ་བྲང་ཆེན་པོའི་བསྟན་དོན་དང༌། མངའ་ཁོངས་དགོན་སྡེ་དང་
མཆོད་གཞིས་ཁག ཞིང་འབྲོག་མི་སེར་གྱི་རི་ཀླུང་རྩྭ་ཆུ་ཤིང་གསུམ་གྱི་བདག་
དབང་དང་དགེ་འདུན་གྱི་དཀོར་ས་དགེ་བེད་སྤྱོད་ཕྱོགས་སྐོར་སོགས་གལ་ཆེའི་
གྱོད་ དོན་ དུ་ ཕྱི་འགྲོའི་དོན་གཅོད་ཁག་ལའང་གཏོང་གནང་མཛད་ཀྱི་ཡོད།
(1954) རབ་བྱུང་བཅུ་དྲུག་པའི་ཤིང་རྟ་ལོར་གོང་ས་སྤྱི་ནོར་ཆེན་པོས་དབུས་
ཆིབས་ཞབས་སུ་བོད་ཀྱི་བླ་དཔོན་ཆེ་དགུ་རྣམས་རྒྱ་ནག་ཏུ་ཀྲུའུ་ཞི་མའོ་ཙེ་ཏུང་
མཆོག་གིས་གཙོས་ཀྲུང་དབྱང་དབུ་ཁྲིད་རྣམས་ཐོག་མའི་མཇལ་འཕྲད་དུ་
ཆིབས་སྒྱུར་སྐབས་བོད་གཞུང་གི་ཕེབས་སྤྱི་ཀུན་གླིང་ཛ་སག་འོད་ཟེར་རྒྱལ་་
མཚན་དང་། རྟ་ཁལ་སྤྱི་ཁྱབ་སྐྱ་སེར་སྦྲེལ་པོའི་ལས་ཁུངས་ཁག་སོ་སོའི་བཀོད་
འདོམ་འོག་ཕེབས་ལམ་དུ་བཞུགས་སྒར་སྒྲིག་ཕྱོགས་སྐོར་དབུས་སུ་གོང་ས་ཆེན་
པོའི་དཀྱིལ་སྒར་དབུ་གུར་དང༌། གཡས་ཕྱོགས་སུ་རྒྱ་གཞུང་གི་བོད་བཞུགས་
སྐུ་ཚབ་ཀྲང་ཅིན་ཨུའི་དབུ་གུར། གཡོན་དུ་སྐྱབས་རྗེ་ཀརྨ་པའི་དབུ་གུར།
གཞན་ཡང་ཡོངས་འཛིན་རྣམ་གཉིས་དང་། རྒྱལ་ཡུམ། གཞུང་རྩེ་ཕྱག་ལས་
ཁུངས་སོགས་ལས་ཁུངས་ཁག་དང་རྒྱ་བོད་སྐུ་སྲུང་བཅས་པའི་སྟོན་འཁོར་་་་
རྣམས་ཀྱི་སོ་སོའི་སྒར་སྒྲིག་མཛད་ཕྱོགས་གཏན་འཁེལ་གྱིས་གུར་ཁག་རྣམས་ཀྱི་
ཨང་རིམ་ཤིང་བྱང་དང་བཅས་པ་ཁུངས་སོ་སོར་རྩིས་སྤྲོད་གནང་བ་ལྟར་བླ་བྲང་
གི་བཞུགས་སྒར་དང་སྟོན་འཁོར་ཕེབས་བཞུགས་སྐོར་སྣེ་ཤན་གྱི་ལས་འགན་
རྣམས་ཀྱང་ཁོ་བོར་འགེལ་དཀྲི་མཛད་པར་བརྟེན་ཁོ་བོ་སྔ་དྲོ་ཐོ་རེངས་སྐོར་ནས་
བཞུགས་སྒར་སོ་སོའི་སྣེ་ཤན་དང་འདྲ་བར་སྔོན་འགྲོས་སུ་ཐོན་ཏེ་དོ་ནུབ་ཀྱི་
བཞུགས་བཞག་སར་ཕྱིན་ནས་སྒར་ས་རྩིས་ལེན་ཞུས་ཐོག་ནང་ཁུལ་བླ་བྲང་རང་
གི་བཞུགས་སྒར་སྒྲིག་ཕྱོགས་གོ་རིམ་དང་མཐུན་པའི་གུར་ཁག་སོ་སོའི་ཐོབ་
ཁུངས་ས་ཆ་རྣམས་ལ་ཤིང་བྱང་འགྲེམ་འཛུག་བཅས་མ་འཛོལ་བ་བྱས་ཏེ་དྲེལ་པ་
520



རྣམས་རིམ་པས་འབྱོར་སྐབས་སྒར་སར་དྲེལ་སྣེ་ཁྲིད་རྒྱུ། ཆིབས་རག་རྣམས་
གདོང་བསུ་ཞུས་ཏེ་སྒར་སར་གདན་འདྲེན་ཞུ་རྒྱུ། ཆིབས་རྟ་དྲེལ་རྣམས་ཀྱི་
གཟན་ཆག་དང་ཤིང་རྒྱུགས་སོགས་ཞུ་རྒྱུ། རྟ་འུལ་དོས་ཁལ་དགོས་རིགས་རྟ་
ཁལ་སྤྱི་ཁྱབ་ཁག་སོ་སོ་ནས་ཞུ་རྒྱུ་སོགས་སྒར་གྱི་ཐུགས་མཁོ་ཇི་དགོས་མཁོ་ལེན་
མཁོ་སྤྲོད་འགག་ ཐོགས་མེད་པར་བྱ་རྒྱུ་དང་། དགོང་དྲོ་མཇལ་ ཐག་ཆོད་
མཚམས་ནས་ནམ་ཕྱེད་ཙམ་གྱི་བར་དུ་དབུ་གུར་ནང་སྐུ་མདུན་དུ་མགོ་གུག་གེར་
བསྡད་དེ་དད་སྦྱིན་ཕྱི་ནང་རྒྱལ་ཁག་དང་བཅས་པའི་བླ་དཔོན་སོགས་སེར་སྐྱ་
མཆོག་དམན་རྣམས་ནས་ཞུ་ཡིག་དང་འབུལ་དངོས་འབུལ་མིའི་བང་ཆེན་ཁག་
ལ་ཁུངས་སོ་སོར་བཀའ་ལེན་ཕྱིར་ཕེབས་ཕྱག་བྲིས་ཧུང་ལའི་རྒྱ་སྡེམ་དང་བཅས་
ཡུལ་མཆོག་དམན་གྱི་གོ་བབ་མ་འཆོལ་བར་འཕྲལ་འཕྲལ་དུ་བསྩལ་རྒྱུའི་ཕྱག་
བྲིས་འབོར་ཆེན་གྱི་ཞབས་ཞུ་ཞུ་དགོས་པའི་ཐོག་སྐབས་རེ་གཉེར་ཚང་དང་།
མགྲོན་གཉེར་ཁང་གི་ཡིག་འབྲིའང་ཞུ་དགོས་པ་དང༌། གཞུང་གི་བཀའ་རྒྱ་
སོགས་ཕྱག་བྲིས་ཡིག་རུབ་རྒྱག་རྒྱུ་ཁག་ལའང་གཡར་པོ་ཞུས་ཏེ་གཏོང་གནང་
མཛད་པ་མ་ཟད། གོང་ས་སྤྱི་ནོར་ཆེན་པོས་དབུས་རྒྱ་བོད་བླ་དཔོན་ཆེ་དགུ་
སྟོན་འཁོར་ཡོངས་རྫོགས་མར་ལམ་བླ་བྲང་གི་སྤོ་བོ་སྟོང་མཇུག་རྫོང་དུ་བཞུགས་
ཞག་གཅིག་གི་གསོལ་སྟོན་བཤམ་སྟེ་ཕེབས་ངལ་གསོ་ཆོག་པར་གདན་ཞུས་ལ་
ཆོག་མཆན་ཕེབས་དོན་ཕྱག་མཛོད་དམ་ཆོས་ཡོངས་འདུས་དང་ཕྲན་བཅས་
དཔོན་གཡོག་ཉུང་བསྡུས་ཀྱིས་གྲ་སྒྲིག་ཞུ་བར་ཀོང་པོ་ཞོ་ཁ་ནས་སྔོན་ལ་གཏོང་
གནང་མཛད་པ་ལྟར་སྟོང་མཇུག་རྫོང་དུ་བཞུགས་སྒར་གུར་ས་དང༌། ཕེབས་
ལམ་དཔྱའ་ཕྲེང་དང་དཔྱའ་ཟམ་སོགས་སྲ་བརྟན་ལམ་བཅོས། གཟན་ཆག་
ཞུགས་ཤིང་། རྟ་ཐབ་ལག་གཡོག གསོལ་སྟོན་དང་ ཤ་འགྱེད་མར་འགྱེད།
ཞོ་འགྱེད་སོགས་གྲ་བསྒྲིགས་དང་འབྲེལ་བཞུགས་སྒར་ཡོངས་ལ་གསོལ་སྟོན་
མཇལ་ཞུ་ཞབས་འདེགས་གྱ་ནོམས་ཞུས་པར་སྐབས་དེར་ཆར་ཆུ་ཆེ་ལ་ཕེབས་
521



ལམ་དོག་པ་བཅས་འོ་རྒྱལ་ཆེ་བས་རྒྱ་བོད་སྟོན་འཁོར་ཐམས་ཅད་ལ་ཐུགས་ཕན་
གསོས་པོ་བྱུང་སྟེ་སྟོན་འཁོར་ཐམས་ཅད་ནས་བླ་བྲང་ལ་ཤིན་ཏུ་དགྱེས་པའི་
ཐུགས་ནང་གཤིམ་པོ་གནང་བ་མ་ཟད། ཁོ་བོ་ནི་ཡར་ཞུ་མར་གནང་གི་ཞུ་སྣེ་
བྱེད་པོ་རྐྱང་ཡིན་སྟབས་དེ་ནས་ཟུང་ཤ་མར་རྟ་ཁལ་སོགས་ཐུགས་མཁོའི་རིགས་
རོགས་རམ་ཡོང་བ་ཞེས་རེ་བ་འདོན་མཁན་ཡང་ཇེ་མང་དུ་སོང་བར་རྒྱལ་བ་
ཀརྨ་པའི་མངའ་ཐང་ལ་བརྟེན་ནས་ཚང་མར་རེ་སྐོང་གང་འགྲུབ་ཀྱང་ཞུས་པ་
ཡིན། རྣམ་ཀུན་གདན་སར་ཡིག་འབྲི་ཞབས་ཞུ་སྨོས་མེད་ཐོག དབྱར་དུས་
འབྲོག་ཁུལ་དུ་གཞོན་རྩིས་དང་རྩིས་རྟོག་ཅེས་པ་ཐེངས་གཉིས་དང་། སྟོན་
དུས་གཞིས་ཁག་ཁག་ལ་སྟོན་བཞེས་ཞེས་ལོ་འཁོར་ཁྲལ་རྩིས་ དང༌། ཡོང་་
བཞེས། ས་གནས་སོ་སོའི་ལོ་འཁོར་གྱོད་གཞི་ཐག་གཅོད་བཅས་པར་གཉེར་
ཕྱག་ངོ་མ་ཇི་ཕེབས་ལྷན་རྒྱས་སུ་ཡང་འགྲོ་དགོས། སྐུ་མདུན་གྱི་ཕྱག་བྲིས་
ཞབས་ཞུའི་སྐབས་མཚན་བྱང་ཅན་གྱི་འབྲི་ཤོག་དཀར་སེར་དང་། ཡིག་་་་
སྐོགས་སྟབས་བདེའི་ཕྱག་རྟགས་གནང་སྐྱེས་སྩལ་བྱེད་རྒྱལ་ཁབ་མང་པོའི་་་
གསེར་ཊམ་སྣ་ཚོགས་དང༌། ཕྱག་ཐམ། དངུལ་གྱི་མཚལ་གཞོང་སོགས་སྒྲིག་
ཆས་སྣེ་མང་ལ་འཇུག་སྣོད་ཀོ་སྒམ་སྒོ་ལྕགས་རང་འགྲིགས་བཅས་ཡོད་པ་དེ་དག་
བེད་སྤྱོད་སྐབས་གཟིམ་སྦུག་ནས་ཞུས་ཏེ་དྲུང་ཡིག་རང་ནས་བདག་ཚགས་ཞུས་
ཏེ་ཕྱག་བྲིས་ཡོངས་རྫོགས་ཟིན་མཚམས་གཟིམ་དཔོན་ནས་བསྡུ་ཚགས་གནང་
དགོས་པ་དེ་ལྟར་ཡང་གསེར་སྒམ་འདིའི་ནང་ཕྱག་དམ་དང་གསེར་དངུལ་རིན་
ཐང་ཤིན་ཏུ་ཆེ་བ་མང་པོ་བཞུགས་ཤིང་བཅུག་བཏོན་སོང་ཁྲ་བུ་དེབ་སོགས་གང་
ཡང་མེད་པར་དྲུང་ཡིག་རང་ལ་ཐུགས་བློས་བྱིངས་འགེལ་གྱིས་ཟོབ་འཇོག་ཤ་
སྟག་གནང་སྲོལ་ཡོད་པ་དེ་ནི་ཁོ་བོ་དྲུང་ཡིག་སྐབས་ཀྱི་གཉའ་བའི་རྡོག་ཁྲེས་
ལྗིད་འགན་ཆེ་ཤོས་ཤིག་ཡིན་ལ་རྟག་ཏུ་འཇིགས་སྣང་སྐྱེ་དགོས་པ་ཞིག་ཀྱང་ཡིན།
ཡང་རྒྱལ་བ་ཐམས་ཅད་མཁྱེན་གཟིགས་བསྟན་འཛིན་རྒྱ་མཚོ་མཆོག་ སྟོན་་་་
522



འཁོར་མཚུར་གདན་དུ་སྤྱན་འདྲེན་ཆིབས་བསྒྱུར་བཀའ་དྲིན་ཆེ་བའི་སྐབས་
སུའང་མཛད་གཞུང་འགོད་རྒྱུ་དང་འབུལ་ཐོ་བཞེང་རྒྱུ་སོགས་མདོར་ན་ཕྱག་
བྲིས་ཐམས་ཅད་ཀྱི་ཡིག་འབྲི་ཞབས་ཞུའི་དྲུང་ཡིག་ལས་ཐོག་ཀྱང་ཡིན་པ་བཅས་
བླ་བྲང་མཛད་འཕྲིན་ཆེ་བས་དྲུང་ཡིག་གི་ལས་འགན་ཡང་དེ་བཞིན་མང་ལ་
གཅིག་ལྕོགས་འདྲེས་འཛིངས་ཆེ་ཞིང་ལྗིད་འགན་ཡང་ཧ་ཅང་ཆེན་པོ་ཡིན་པ་
བཅས་གོང་དུ་མྱོང་བ་རག་རིམ་ཙམ་དཔེ་མཚོན་དུ་སྨྲས་པ་དེ་རྣམས་ཀྱིས་སྐུ་
བཅར་དྲུང་ཡིག་གི་ལས་འགན་ཇི་ལྟར་ཡིན་མིན་རིགས་འགྲེ་ཞིང་ལམ་ཙམ་རྟོག་
སླ་བ་བཅས་བགྱི་བ་དེ་ལྟར་དྭངས་སུ་བླངས་ཏེ་འདི་ཕྱི་གཏན་གྱི་བདེ་བ་སྒྲུབ་པ་
ལ་ཚེག་ཆེན་ཁྱད་དུ་སད་ནས་འབད་དགོས་པ་བཅས་སོ། །
(༧)གཟིམ་འགག་གཉིས་ཀྱི་འགན་དབང་སྐོར།
གཟིམ་འགག་གཉིས་ནས་རྣམ་ཀུན་ཕོ་བྲང་གི་རྡོ་སྐས་རིང་མོ་ཡན་གཟིམ་
ཆུང་ཁག་ཇི་ཡོད་ལ་གད་ཕྱིས་འཛིན་སྤྲོད་དང་། མཆོད་ཡོན་སྣང་གསལ་་
བདུག་སྤོས་སོགས་ཉེར་མཆོད་འབུལ་གཤོམ་དང་། རྒྱལ་བ་ཡབ་སྲས་རྣམས་
ཀྱི་ཁྲི་ཆས་སོགས་བཞུགས་ སྟན་ གསོལ་ལྕོག་གོས་ཡོལ་དང་སྐས་ཤུབ་ས་ཡོལ་་
གནམ་ཡོལ་ཕེབས་རས་ལ་སོགས་པ་ལེགས་གྲས་ཁག་གཅིག་ཟུར་དུ་ཉར་ཚགས་
དོ་དམ་དང་སྐབས་འཕྲལ་སྒྲོན་གཤོམ་བསྡུ་འཇུག་སོགས་ཞུ་རྒྱུ་དང་། མགྲོན་
གཉེར་གཉིས་ཀྱི་བཀའ་འོག་ཏུ་མགྲོན་དེབ་གཞིར་བཟུང་ཕྱི་ནས་ཕེབས་མཁན་
བླ་སྤྲུལ་དཔོན་ཆེན་ཇི་ཡོད་སོ་སོར་གོ་བབ་མ་འཆོལ་བའི་གྲ་སྒྲིག་གདན་གཤོམ་
ཞུ་ དགོས་ ལ། རྒྱལ་ དབང་ མཆོག་ སྐུ་ འཆམ་ དང་ དབུ་ ཞྭ་ བཀའ་ དབང་།
ཆིབས་བསྒྱུར་ཁག་གི་ཕེབས་ལམ་བཤང་རྒྱུ་དང་། ཉེ་འཁོར་ཉིན་ལོག་གཅིག་
གི་ཞིང་འབྲོག་ཡུལ་གྲུར་སྐྱེ་བོ་ཚེ་ལས་འདས་པ་དང་ནད་མནར་དོད་དྲག་གློ་
523



བུར་དུ་ཐོན་པ། འཆི་གསོན་རྣམ་དབྱེ་མི་ཆོད་པའི་ཡུན་རིང་ནད་ཀྱིས་་་་་
བཏབས་པ་རྣམས་ཀྱི་བཟང་ངན་ཤན་འབྱེད་པ་བཅས་ཀྱི་སླད་དུ་སྦྱིན་བདག་
ནས་དབུ་ཆོས་རྣམས་ལ་སྙན་སེང་གིས་འགྲོ་མགོན་སངས་རྒྱས་མཉན་པའི་འདྲ་
བརྙན་དངུལ་སྐུ་བར་ནམ་རིན་པོ་ཆེ་གདན་ཞུ་ཆིབས་སུ་འབྱོར་ན་དགེ་བསྐོས་ཀྱི་
བརྡ་སྦྱོར་བྱུང་བསྟུན། གཟིམ་འགག་གཅིག་གིས་གོས་ཆེན་རྟེན་ཁེབས་རྒྱབ་
ཏུ་ བཞེས་ ནས་ དངུལ་ སྐུའི་ བཞུགས་ སྒྲོམ་ རྒྱབ་ ཏུ་ གདན་ དགོས་ པ་ དང༌།
གདན་སྤྲུག་ཅེས་པ་གཟིམ་གཡོག་ནས་སྤོས་སྣེ་ཞུས་ཏེ་འདས་གསོན་ཇི་ཡིན་གྱི་
སྔས་འགོར་བཞུགས་སྒྲོམ་ཞལ་ཕྱེ་སྟེ་མཆོད་པ་སྣ་ལྔ་སོགས་ཡོན་བདག་འཁོས་
དཔག་གིས་བཤམས་ཐོག་སྐྱབས་སེམས་ཡན་ལག་བདུན་པ་དང་། ཐུན་བཞི་
བླ་མའི་རྣལ་འབྱོར་སོགས་ཞལ་འདོན་བསྔོ་སྨོན་རྒྱས་པར་གསུངས་ཏེ་དོ་བདག་
ནས་གསོལ་བ་སྨོན་ལམ་ཇི་ལྟར་འདོད་པ་བཞིན་བཏབས་ཟིན་མ་ཐག་ཉིན་ལོག་
གིས་འདུ་ཁང་དུ་རང་སར་གདན་དྲངས་དགོས་པ་ལས་ཞག་མར་བཞུགས་མི་
ཆོག རྣམ་ཀུན་ཕོ་བྲང་གི་རྡོ་སྐས་རིང་མོ་ཡན་དུ་རྒྱལ་བའི་ཐུག་དམ་ལ་འཚེ་
བའི་ཀླག་ཅོར་ཟང་ཟིང་རིགས་དང་ཆོམ་རྐུན་སོགས་ལ་ལྟ་ཞིབ་དང༌། གནས་
ཚུལ་བྱུང་ན་གཟིམ་འགག་གཉིས་ནས་ཐད་ཀར་བཀོད་འདོམས་བྱས་ཆོག་ཅིང་།
རྒྱལ་དབང་ཕྱོགས་ཕེབས་སྐབས་ད་ནང་གི་བཞུགས་སྒར་དབུ་གུར་ཡོ་བྱད་
རྣམས་བསྡུ་རྒྱུ་དང་དོ་ཆས་དོས་གཏོང་ཞུ་བར་གཟིམ་འགག་གཅིག་ཕེབས་་་
བསངས་གསུངས་ཏེ་ཆིབས་རྡོག་མ་ཐོན་པར་རྗེས་སྡོད་དང་དེ་ཉིན་ཕེབས་ལམ་
གསོལ་ཚའི་གྲ་སྒྲིག་འགྱོགས་གུར་དང་བཞུགས་ སྟན་གསོལ་ལྕོག་སྐོར་བཅས་
སྔོན་ལ་ཁྱེར་ཏེ་གསོལ་ཐབ་པ་དང་མཉམ་དུ་གཟིམ་འགག་གཅིག་སྔོན་འགྲོས་
བྱེད་དགོས་པ་བཅས་གསོལ་ཚ་བཞུགས་ཞག་གི་གྲ་སྒྲིག་ཞུ་རྒྱུ་གཟིམ་འགག་་
གཉིས་རེས་མོས་ཀྱིས་སྔོན་འགྲོ་རྗེས་སྡོད་བྱེད་དགོས་པ་སོགས་ཕྱོགས་ཕེབས་
སྐབས་དབུ་གུར་ཆེན་མོ་དང་གཟིམ་གུར། ཆབ་གུར། དབུ་ཞྭའི་མཇལ་མང་
524



ཁང་གི་དབུ་གུར་དང་བཅས་པ་སྐུ་མདུན་སྐོར་གྱི་དབུ་གུར་བཞུགས་སྟན་ཐམས་
ཅད་ཀྱི་གཤོམ་བསྡུ:དོས་གཏོང་གི་ལས་འགན་དང་འགེལ་དྲེལ་ལག་བཅས་་་
འགག་པ་ཚང་ལ་ལོགས་སུ་ཡོད་ཅིང་། ལྷག་པར་བཞུགས་སྒར་ཡོངས་དང་
དབུ་གུར་ཆེན་མོའི་ཡོལ་བསྐོར་འགག་དང་མཐོ་ཕྱི་བཅས་པར་རྒྱལ་བའི་དབང་
པོའི་གསེར་སྙན་དང་སྤྱན་ལམ་དུ་མི་ལྡན་པའི་ཐོ་ཅོ་དང་མི་ཚོགས་འཚང་རྒྱག་
ཟང་ཟིང་གི་གནས་ཚུལ་རིགས་ཕྱི་ནང་སུ་ ཐད་ནས་བྱུང་ཡང་སྐབས་བཅར་་་
བཀོད་པ་བཤད་དེ་མིང་དོན་མཚུངས་པའི་འགག་སྲུང་དོ་དམ་ནན་ཏུར་གྱིས་སྔ་
རྟིང་མ་ལོག་པའི་མཇལ་མིའི་སེམས་སྲུང་སྦང་སྒྲིག་འཚང་བཤང་སོགས་ཕྱོགས་
ལྷུང་ལྷོད་གཡེངས་སུ་མ་སོང་བ་གཅག་བརྩོན་ངལ་བ་དང་ལེན་ཞུ་རྒྱུ་བཅས་
སོ། ། །
(༨)རྩེགསོལ་ཐབ་པ་རྣམས་ཀྱི་བགྱི་བ་ཇི་ལྟར་ཡིན་པའི་སྐོར།
རྩེ་གསོལ་ཐབ་ཏུ་གསོལ་ཐབ་ཆེན་མོ་གཉིས་དང༌། གསོལ་གཡོག་གཅིག
ཆབ་བསུ་གཅིག་བཅས་བཞི་ལས་གྲུབ་ཅིང་དེ་རྣམས་གསོལ་དཔོན་ཆེན་མོའི་
འགོ་ཁྲིད་འོག་སྐུ་མདུན་གྱི་ལྗགས་སྨིན་གསོལ་ཇ་ཞལ་ལག་ཐམས་ཅད་བཟོ་སྤུས་
དག་ཅིང་ཁ་དོག་དྲི་རོ་ཕུན་སུམ་ཚོགས་པ་ཚན་འཁོལ་ཐེང་གསུམ་དུས་ཐོག་སོ་
སོར་གོ་ལག་གཤོམ་འབུལ་ཐུབ་པ་མོས་ཅི། རྒྱུན་དུ་མཆོག་དམན་སྐྱེ་བོ་གང་
བྱུང་གསོལ་ཐབ་ནང་འཛུལ་རྒྱུ་གཏན་འགོག་དང་འབྲེལ་གསོལ་ཟས་རྣམས་ལ་
གཙང་སྦྲ་དོགས་ཟོན་གང་ཆེ་ཞུ་བ་ལས་སྣང་ཆུང་ལྷོད་གཡེང་སྐད་ཅིག་ཙམ་མི་
ཞུ་བ་མ་ཟད། གསོལ་དཔོན་གྱི་བཀའ་ཕེབས་ངང་བསྟུན་བཞེས་ པ་དྲང་་་་
ཕྱོགས་ཀྱང་རྒྱུན་དུ་ཞོགས་པ་ཆུ་ཚོད་གསུམ་པའི་དུས་སུ་(པེ་ཅིང་འཁོར་ལོའི་ཆུ་
ཚོད་ལྔ་པ་ཡིན་) སྐུ་མདུན་བཞེངས་བརྡ་དང་སྦྲགས་རྒྱ་ཕིབས་ནག་པོའི་འོག་
525



ནས་གསོལ་ཐབ་པས་བསངས་ཏིང་ཞེས་པའི་ཏིང་ཏིང་བརྡུངས་ཏེ་སྙན་གསན་
འབུལ་དགོས་པ་དང་གསོལ་ཐབ་ནས་གསོལ་ཇ་དང་པོ་བཏེགས། སྔ་དྲོའི་ཆུ་
ཚོད་བདུན་པར་གཤང་ལང་བཀྲོལ་ཏེ་གསོལ་བརྡ་གཉིས་པ་ཕུལ་རྗེས་གསོལ་ཇ་
གཉིས་པ་བཏེགས། སྔ་དྲོའི་ཆུ་ཚོད་དགུ་པར་གཤང་ལང་བཀྲོལ་ཏེ་གསོལ་ཇ་
གསུམ་པ་བཏེགས། ཉིན་གུང་ཆུ་ཚོད་བཅུ་གཉིས་ཐོག་གཤང་ལང་བཞི་པ་
དཀྲོལ་ནས་གསོལ་ཇ་བཞི་པ་དང་སྐུ་མདུན་དུ་ཉིན་དགུང་གི་གསོལ་ཚིགས་་
བཏེགས། ཕྱི་དྲོའི་ཆུ་ཚོད་དང་པོའི་ཐོག་(རྒྱལ་སྤྱིའི་ཆུ་ཚོད་12་ལ་ཉིན་་་་
དགུང་བྱེད་པའི་ལུགས་སུ་བརྩིས་པ་) གཤང་ལང་ལྔ་པ་དཀྲོལ་ནས་གསོལ་ཇ་ལྔ་
པ་བཏེགས། སྐབས་འདིར་གསོལ་བརྡ་གཤང་ལང་གི་གྲངས་དང་བསྟུན་ཏེ་
ཁྲོ་ལོ་ལྔ་པ་ཞེས་བླ་བྲང་གི་ཕྱག་ཁང་ལས་བྱེད་དང་ལས་རིགས་ཁག་གི་བཟོ་པ་
སོགས་བར་ཐབ་ཁོངས་སུ་གཏོགས་ཆད་ཁྲོ་ལོ་ལྔ་པར་ཉིན་དགུང་གི་གུང་ཚིགས་
བཞེས་དགོས། དེའི་བར་དུ་སྐུ་མདུན་ནས་གཞུང་ཆེན་ཁག་སོགས་ཕྱག་དཔེ་
གསན་གཟིགས་དང་ཉམས་བཞེས་ཐུགས་རྩོམ་རིགས་མཛད་རྒྱུ་དང་། ཆུ་་
ཚོད་དྲུག་པའི་ཐོག་གཤང་ལང་དྲུག་པ་དཀྲོལ་བ་དང་ཕྱག་དཔེ་མཚམས་འཇོག་
གནང་བ་དང༌། གསོལ་ཇ་དྲུག་པ་བཏེགས་རྗེས་རབ་བསྟན་ཕོ་བྲང་གི་ཡང་
ཐོག་ནས་སྙན་གསན་དུང་རྒྱ་འབུལ་དགོས། དགོང་དྲོའི་ཆུ་ཚོད་བརྒྱད་པའི་
ཐོག་ཕྱི་དྲོའི་གསོལ་ཚིགས་བཏེགས་ཏེ། གསོལ་ཚིགས་གྲོལ་མཚམས་མགོན་
ཁང་ཆེན་མོ་ནས་ཐུན་འཁར་རྔ་བརྡུངས་པ་དང༌། དགོན་གྱི་བསམ་གཏན་པ་
རྣམས་ཐུན་ལ་བཞུགས་རྒྱུ་དང་ཐུགས་དམ་ཞལ་འདོན་སྒོམ་བཟླས་སོགས་་་་
མཛད་རྒྱུར་སྒོ་ར་བ་ནས་གཞུང་སྒོ་ནང་ལྕགས་བརྒྱབ་སྟེ་རྒྱུ་འགྲུལ་མཚམས་་
གཅོད་དགོས། དེ་ནས་སྒོ་ར་བ་དང་དགེ་གཡོག་མཉམ་དུ་གླིང་གསེབ་ལ་སྐོར་
གཡེང་དུ་འགྲོ་དགོས་པ་བཅས་དུས་ཚོད་ཕལ་ཆེར་རྩེ་གསོལ་ཐབ་པའི་གསོལ་
བརྡ་གཤང་ལང་ལ་བསྟུན་དགོས་པ་ཡིན། རྩེ་ནས་གསོལ་བརྡ་དང་གཉིས་སོ་
526



སོར་གཤང་ལང་དཀྲོལ་ནས་ཀུན་གྱིས་དུས་ཚོད་ངེས་ཅན་གསལ་པོ་ཤེས་རྟོགས་
ཐུབ་པ་འདི་བཞིན་ཕྱིས་མདོ་ཁམས་བོད་ཆེན་སྡེ་དགེ་དཔལ་སྤུངས་དགོན་གྱི་
ལུགས་ལས་གསར་བཞེས་མཛད་པར་གྲགས་སོ། ། །
(༩) མཚུར་ཕུ་ཞྭ་ནག་བླ་བྲང་གི་ཕྱག་མཛོད་ཁང་དང་
གཉེར་ཚང་ཆེན་མོའི་སྐོར།
སྒར་བླ་བྲང་ཆེན་པོའི་ཕྱག་ཁང་དང་གཉེར་ཚང་གཉིས་ནི་ཞྭ་ནག་མཛོད་
པའི་བཀའ་འོག་ཏུ་ཟུང་འབྲེལ་གྱིས་བྱ་བ་སྒྲུབ་དགོས་པ་ཞིག་ཡིན་ལ་ལས་དོན་
གལ་ཆེའི་སྐབས་སུ་ཕྱག་ཁང་ལྷན་རྒྱས་མཛད་ནས་ཐག་གཅོད་མཛད་སྲོལ་ཡོད།
ཕྱག་ཁང་དུ་ལས་བྱེད་པ་ནི་ཕྱག་མཛོད་གཅིག་གམ་གཉིས་དང་། དེ་འོག་ལྡེ་
འཆང་གཉིས་དང་། གཉེར་ཆེན་བཞི། (འདི་སྡེ་དགེ་རྒྱལ་པོར་བཀའ་བློན་
བཞིའི་དོད་དུ་གཉེར་ཆེན་བཞི་ཡོད་པར་བར་སྐབས་སྡེ་དགེའི་ལུགས་ལས་་་་
ལེགས་ ཆ་བཞེས་ པར་ ཡང་ གྲགས་) དྲུང་ཡིག་ གཅིག གཉེར་ ཆུང་ གཉིས།
གཉེར་གཡོག་བཞི། ལས་ཁུངས་ཀྱི་ཨ་མཆོད་ཅིག (འདི་ལས་ཁུངས་ཀྱི་
གཏོང་སྒོའི་རྒྱུན་མཆོད་བཞུ་བསྨུག་དང་རྣམ་སྲས་མགོན་ཁང་གི་མགོན་པོ་བ་
གཅིག་ལྕོག་བྱེད་དགོས་）སྒོ་ར་བ་ཕྱི་ནང་གཉིས་དང་། ཁང་གཉེར་གཉིས།
བར་ཐབ་མ་བྱན་གཅིག ཆུ་ལེན་གཅིག་བཅས་ཁུངས་མི་ཉི་ཤུ་སྐོར་ལས་གྲུབ་
པ་ཞིག་ཡིན་པ་རེད། མཚུར་ཕུའི་ཕྱག་ཁང་ངམ་མཚུར་ཕུ་ལས་ཁུངས་ཞེས་པ་
འདི་ནི། དཔལ་ཁྱབ་བདག་རྒྱལ་དབང་ཀརྨ་པ་དུས་གསུམ་མཁྱེན་པ་ནས་
བཀའ་རྒྱུད་ཆེ་བཞིའི་ཡ་གྱལ་ཀརྨ་བཀའ་རྒྱུད་ཅེས་པའི་ཆོས་ལུགས་གྲུབ་མཐའ་
ཐུན་མོང་མ་ཡིན་པའི་སྲོལ་གཏོད་ནས་ཕྱོགས་ཀུན་ཏུ་རྒྱ་ཆེར་སྤེལ་ཏེ་ཀར་བསྟན་
གྱི་རིང་ལུགས་འཛིན་པ་ཀུན་གྱི་སྤྱི་བོས་མཆོད་པའི་ཆོས་ཀྱི་ཁྲི་འཕངས་མངོན་
527



པར་མཐོ་བར་ཞབས་ཟུང་འཁོད་དེ་རང་རང་གི་ཆོས་སྲིད་འཕྲིན་ལས་རྣམ་
བཞིའི་ཕྱག་མཚན་ས་ཟླའི་རྩིབས་སྟོང་འབར་བ་འཇིག་རྟེན་གསུམ་དུ་མགལ་མེ་
ལྟར་འཁོར་བའི་འོག་ཏུ་ (1164) རབ་བྱུང་གསུམ་པའི་ཤིང་སྤྲེལ་ཏེ་དཔལ་
ལྡན་དུས་གསུམ་མཁྱེན་པ་དགུང་གྲངས་ལྔ་བཅུ་རྩ་ལྔ་པར་ཁམས་ཀྱི་ཀམ་པོ་
གནས་ནང་ནས་གདན་ས་ཕྱག་འདེབས་པའི་འདུ་འགོད་དབུ་བཙུགས་པ་ནས་
བཟུང་སྒར་ཆེན་གྱི་ལུགས་གཉིས་འཕྲིན་ལས་རྣམ་བཞིའི་ཤིང་རྟ་ཆེན་པོ་ཁ་ལོ་
བསྒྱུར་བའི་བྱེད་པ་པོ་ཞྭ་ནག་མཛོད་པ་དང་། གཉེར་ལྡེ་ལས་དྲུང་ལ་སོགས་
པ་སྤྱོད་ཡོན་ལྡན་ཞིང་ལུགས་ཟུང་གི་བྱ་བ་གང་ལའང་ཐོགས་པ་མེད་པའི་མཁས་
མཛངས་འཇོན་ཐང་ཅན་གྱི་དྲུང་འཁོར་མི་དྲག་ཁག་གཅིག་ནས་སྒར་ཆེན་གྱི་
བསྟན་བླའི་སྲིད་ཞུ་སྒྲུབ་པའི་ཕྱིར་ལུགས་ཟུང་ཞི་དྲག་གང་ཅིའི་ཞབས་འདེགས་
སྒྲུབ་ཕྱོགས་སྐོར་འདུན་གྲོས་ཀྱི་ལེགས་ཆ་བསྡུར་ནས་འདུ་འགོད་ཀྱི་བྱ་བ་རྒྱ་ཆེ་
དངོས་སུ་ལག་བསྟར་མཛད་མཁན་རྣམས་བཞུགས་ཡུལ་གྱི་ལས་ ཁུངས་གལ་
ཆེན་ཞིག་ཡིན་པ་རེད། དེའང་ཕྱག་ཁང་ནས་མི་བསྲུན་བརླང་པོར་སྤྱོད་པའི་
སྐྱེ་བོ་འབའ་ཞིག་ལ་དྲག་པོའི་བཀའ་བསྒྱུར་གནང་བའི་སྐབས་སུ། མཚུར་ཕུ་
ལས་ཁུངས་འདི་ནི་རྒྱལ་དབང་ཀརྨ་པ་སྐུ་ཕྲེང་དང་པོ་དུས་གསུམ་མཁྱེན་པའི་སྐུ་
དུས་ཆགས་པ་ནས་བཟུང་ད་ཆ་སྐུ་ཕྲེང་བཅུ་དྲུག་པའི་བར་དུ་མུ་མཐུད་ནས་
དར་རྒྱས་སུ་བྱུང་བའི་སྒར་ཆེན་གྱི་ཞི་དྲག་བྱེ་བ་བྱེད་ཡུལ་སྲིད་པ་ཆགས་པའི་
གངས་རྒན་ལྟ་བུ་ཞིག་ཡིན་པ་ལས། མདངས་གསུམ་ཆགས་པའི་བ་མོ་ཞིག་
མིན་ལུགས་སོགས་རྟག་ཏུ་བཀའ་བཀྱོན་སྲོལ་སྣང་། དཔལ་ལྡན་དུས་གསུམ་
མཁྱེན་པ་ཞེས་བསམ་བཞིན་འགྲོ་བའི་དོན་དུ་བྱོན་པའི་བྱང་ཆུབ་སེམས་དཔའ་
འདི་ཉིད་བོད་སིལ་བུའི་དུས་རབས་སྤྱི་ལོ་ (1110) རབ་བྱུང་གཉིས་པའི་་་
ལྕགས་སྟག་ལོར་སྐུ་བལྟམས་ཤིང་བདེ་གཤེགས་སྲས་བཅས་རྩ་གསུམ་མཁའ་
འགྲོ་དུ་མས་ལུང་གིས་མངགས་ཤིང་རབ་འབྱམས་རྒྱལ་བ་རྒྱ་མཚོའི་འཕྲིན་ལས་
528



གཅིག་ཏུ་བསྡུས་པའི་ངོ་བོར་མངའ་གསོལ། བཀའ་གདམས་ཀྱི་དགེ་བའི་
བཤེས་གཉེན་དམ་པ་མང་པོ་དང་། མཉམ་མེད་དྭགས་པོ་ལྷ་རྗེ་སོགས་བླ་མ་
བཟང་ལ་རགས་པ་དུ་མ་གཙུག་བརྟེན་ཆོས་སྤྱོད་ཀྱིས་མདོ་སྔགས་གཞུང་ལུགས་
རྒྱ་མཚོའི་ཕ་མཐར་སོན་ཅིང་མཐར་འཁོར་འདས་རོ་གཅིག་ ཏུ་སྙོམས་ ཤིང་་་
འདུས་བྱས་ཐམས་ ཅད་མི་རྟག་ པའི་ རང་ཚང་རྗེན་གཅེར་དུ་གཟིགས་པས་་་
འཇིག་རྟེན་གྱི་བྱ་བར་སྙིང་པོ་རྡུལ་ཙམ་མེད་པའི་ཞེན་ལོག་གིས་འདུ་འཛི་ཟང་
ཟིང་གི་འཕྲི་བ་རྩད་ནས་ཆོད་པའི་བྱ་བཏང་རྟོགས་པའི་རྣལ་འབྱོར་པ་ཆེན་པོ་
ཞིག་ཡིན་ལ་ཡིན་བཞིན་དུ་མིག་སྔར་ཆོས་བརྒྱུད་གཉིས་འཛིན་འདུ་འགོད་རྒྱུ་
ཆེར་བྲེལ་པའི་བླ་བྲང་གི་ལས་བྱ་མང་པོ་ཞིག་སྐབས་དེར་དགོས་པ་ཅང་མཆིས་
སམ་སྙམ་པའང་འབྱུང་སྲིད་མོད། འོན་ཀྱང་དཔལ་ལྡན་དུས་གསུམ་མཁྱེན་
པ་ནི་མཁས་བཙུན་བཟང་གསུམ་དང་། འཆད་རྩོད་རྩོམ་གསུམ་ཐུགས་རྗེ་
བྱིན་ནུས་དང་ལྡན་ཞིང་དུས་གསུམ་གཅིག་འཆར་དུ་གཟིགས་པའི་མངོན་པར་
མཁྱེན་པ་ཐོགས་མེད་དུ་མངའ་བ་སོགས་ཀྱི་སྙན་པས་རིངས་ནས་འདུས་པའི་
སློབ་མ་ཐུགས་སྲས་བུ་ཆེན་རང་མཚུངས་བཅུ་གསུམ་གྱིས་གཙོས་པས་གར་བྱོན་
གར་བཞུགས་སུ་འཁོར་འདུས་སྡེ་སྟོང་རེ་ཙམ་རྒྱུན་ཆགས་སུ་བྱུང་བ་ལ་འཚོ་བ་
ནར་མར་སྦྱར་ཞེས་དེ་རྣམས་ལ་བླ་མས་ལྟོ་གོས་ཆོས་གསུམ་གནང་དགོས་པའི་
ཐོག་(1164) རབ་བྱུང་གསུམ་པའི་ཤིང་སྤྲེལ་ལོ་ནས་བཟུང་ཁམས་ཀྱི་ཀམ་པོ་
གནས་ནང་དང༌། ཀརྨ་རི་གླིང་དགོན། ཁྱད་པར་སྤྱི་ལོ་ (1159) རབ་
བྱུང་གཉིས་པའི་ས་ཡོས་ནས་ཐོག་མར་ཞབས་ཀྱིས་བཅག་སྟེ་ (1189) རབ་
བྱུང་གསུམ་པའི་ས་བྱ་ལོར་དངོས་སུ་འོག་མིན་དཔལ་གྱི་སྟོད་ལུང་མཚུར་ཕུར་ས་
སྤྱོད་ཐུགས་ཀྱི་གདན་ས་དགོན་ཕུག་དང་ཡང་དགོན་སོགས་དཔལ་འཁོར་ལོ་
སྡོམ་པའི་ས་སྤྱོད་སྐུ་གསུང་ཐུགས་ཀྱི་གདན་ས་ཆེན་པོ་གསུམ་ཕྱག་བཏབ་སྟེ་ཁྱད་
དུ་འཕགས་པའི་བསྟན་ལ་བྱ་བ་རླབས་ཆེན་མཛད་པ་ལ་བླ་མ་ཞང་ཚལ་པ་ཡང་
529



ཤིན་ཏུ་དགྱེས་ནས་ཡང་དགོན་གྱི་དབུ་རྩེར་གདུགས་ཁམས་གསུམ་ཟིལ་གནོན་
ལ་སྩོགས་པ་བཅུ་སོགས་མཆོད་རྫས་རྒྱ་ཆེར་ཕུལ་བར་མཛད་པ་སོགས་བསྟན་
པའི་སྲི་ཞུ་རྒྱ་ཆེན་དེ་ཙམ་སྒྲུབ་པ་ལ་བླ་མའི་ཐུགས་དང་མཐུན་པའི་སྲི་ཞུའི་
མཐུན་རྐྱེན་སོགས་བྱ་བ་སྒྲུབ་པར་བྱེད་པའི་སྡེ་པའམ་ལས་འཛིན་འཕྲིན་ལས་པ་
བཟང་པོ་འགའ་འང་སྐབས་དེ་དུས་ནས་བྱུང་བར་ངེས་ཤིང་དེ་དག་གི་ཞབས་
འདེགས་སྒྲུབ་ཡུལ་ལས་ཁུངས་ཀྱི་གཞི་ཁྱོན་ཡང་ཆུང་ངུ་ཞིག་མིན་པར་མངོན།
དེ་རྗེས་སྐུ་ཕྲེང་གཉིས་པ་ཀརྨ་པཀྴི་ཆོས་ཀྱི་བླ་མའང་སྤྱི་ལོ་(1204)རབ་བྱུང་
གསུམ་པའི་ཤིང་བྱི་ལོར་སྐུ་བལྟམས་ཤིང་མདོ་སྔགས་ཀྱི་ཆོས་ཚུལ་མཐའ་དག་
ཐུགས་ སུ་ ཆུད་ ཅིང་ འཁོར་ འདས་ རོ་ སྙོམ་ དང་ གསེར་ བོང་ མཉམ་ གཟིགས།
སྣང་སྲིད་དཔེ་ཆར་ཤར་ཞིང་ཡི་དམ་ཆོས་སྲུང་དམ་ཅན་དབང་དུ་འདུས་པའི་
མཐུ་སྟོབས་ཀྱི་བདག་ཉིད་ཅི་འདོད་འབད་རྩོལ་མི་དགོས་པའི་ནམ་མཁའ་་་
མཛོད་ལ་མངའ་བརྙེས་པའི་གྲུབ་པའི་དབང་ཕྱུག་ཅིག་ཡིན་ལ་མཚན་ཡང་གྲུབ་
ཐོབ་ཆེན་པོ་ཞེས་ཡོངས་གྲགས་སུ་འབོད་པས་ན་འཇིག་རྟེན་པའི་འདུ་འཛི་ཟང་
ཟིང་གི་ལོངས་སྤྱོད་སོགས་སྤྲོས་པོའི་འདུ་འགོད་བྱ་རྒྱུ་གསེར་དང་བྱ་བཏང་ཞེ་མི་
མཐུན་པ་དེ་ལྟར་ལགས་ཀྱང་། གྲུབ་ཐོབ་ཆེན་པོ་ནི་བསྐྱེད་རྫོགས་ལ་བརྟན་པ་
ཐོབ། རླུང་སེམས་དབྱེར་མེད་ལ་དབང་འབྱོར། ཆོས་སྐྱོང་སྲུང་མ་ཐམས་
ཅད་བྲན་དུ་བཀོལ་ནས་གནས་བཞི་ཆོས་ཉིད་ཀྱི་འཁོར་ལོ་བར་མེད་དུ་བསྐོར་བ་
ལ་བརྟེན་ནས་གྲུབ་རྟགས་རྫུ་འཕྲུལ་བསམ་གྱིས་མི་ཁྱབ་པའི་ཐུགས་རྗེ་བྱིན་ནུས་
ཁོ་ནས་བསྟན་འགྲོའི་དོན་རྒྱ་ཆེར་མཛད་པའི་ཆོས་ཀྱི་སྙན་གྲགས། རྒྱ་བོད་
ཧོར་གསུམ་དུ་ཁྱབ་པ་དང༌། སྔོན་གྱི་དད་དམ་ལས་སྨོན་དུས་སུ་བདོ་བས་སྤྱི་
ལོ་(1254) རབ་བྱུང་བཞི་པའི་ཤིང་སྟག་ལོར་ཧོར་རྒྱལ་བུ་ཧུ་པེ་ལི་སེ་ཆེན་ཧན་
གྱིས་གསེར་ཡིག་པ་མངགས་ནས་གྲུབ་ཐོབ་རིན་པོ་ཆེ་ཆེན་པོ་ཧོར་ཡུལ་དུ་གདན་
དྲངས། སེ་ཆེན་ཧན་གྱི་ཕོ་བྲང་འུ་རྟོར་བཀུར་བསྟི་ཞབས་ཏོག་བསམ་གྱིས་མི་
530



ཁྱབ་པས་མཆོད་ཅིང་བསྙེན་བཀུར། དེར་གདུལ་བྱ་འཕྲིན་ལས་དང་སྙན་པ་
ཇེ་ཆེར་སོང་ནས་ཧོར་རྒྱལ་པོ་མོང་གོར་གན་“ཞན་ཙུང་”གིས་གདན་དྲངས་པ་
ལ་སྔར་གྱི་སྐྱེ་རབས་དྲན་ཏེ་ཐུགས་དམ་ཞལ་བཞེས་ཡལ་དུ་མ་བོར་བར་འོང་གེ་
བྱ་བའི་ཧོར་གྱི་རྒྱལ་སར་ཕེབས། ཧོར་གོང་མ་མོང་གོར་ཧན་གྱིས་དད་གུས་
བག་ཆགས་བཟང་པོས་(1256) རབ་བྱུང་བཞི་པའི་མེ་འབྲུག་ལོར་གྲུབ་ཐོབ་
ཆོས་ཀྱི་བླ་མ་རིན་པོ་ཆེ་རྩ་བའི་བླ་མར་གཙུག་ཏུ་མཆོད་ནས་འབུལ་ནོད་རྒྱ་ཆེ་
དང་ཏི་ཤིའི་གསེར་ཐམ་ལ་སོགས་པ་ཕུལ། བླ་མའི་བཀའ་ཇི་བསྩལ་གྱི་རྣམ་
པར་དཀར་བའི་བྱ་བ་བསམ་བརྗོད་ལས་འདས་པ་བསྒྲུབ་སྟེ་རྒྱལ་པོ་གནམ་དུ་
གཤེགས། དེ་རྗེས་སྤྱི་ལོ་(1260) རབ་བྱུང་བཞི་པའི་ལྕགས་སྤྲེལ་ལོར་རྒྱལ་
བུ་སེ་ཆེན་ཧན་ཡོན་གོང་མའི་ཁྲི་ལ་ཕེབས། གྲུབ་ཐོབ་རིན་པོ་ཆེ་གོང་མ་སེ་
ཆེན་ཧན་གྱི་ཏི་ཤིར་བཀུར་ཐོག་ཡོན་གོང་མའི་སྲིད་གཞུང་ནས་བཀུར་བསྟི་་
ཞབས་ཏོག་ཟླ་མེད་པ་བསྒྲུབས། བླ་མས་སྲིད་ཕྱོགས་ཀྱི་བྱ་བར་དང་ལེན་ཡེ་མ་
མཛད་ཀྱང་རྣམ་དཀར་དགེ་བའི་བཀའ་ཇི་གནང་གོང་མ་ཆེན་པོས་འཕྲལ་་་
འཕྲལ་དུ་བསྒྲུབས་པར་མཛད་པ་སོགས་ལ་བརྟེན་ནས་རྒྱལ་ཁམས་ཐམས་ཅད་
ཡོན་མཆོད་དགེ་བའི་ཕྱོགས་སུ་བློ་གཏད་དེ་གོང་མའི་མཛད་པ་ལ་ཡིད་རངས་
པས་རྒྱལ་ཡོངས་ཀྱི་ཆབ་སྲིད་ལའང་རང་ཤུགས་ཀྱིས་བརྟན་བརླིང་ཞི་འཇམ་གྱི་
འགྱུར་བ་བཟང་པོ་མངོན་གསལ་དུ་བྱུང་སྟེ་མཆོད་ཡོན་ཐུགས་ནང་གཅིག་གྱུར་
ལྷད་མེད་པར་གྱུར། ཀརྨ་པ་དྷརྨ་བླ་མ་ཆེན་པོ་ཧོར་གོང་མ་མོང་གོལ་ཧན་
“ཞན་ཙུང་” གི་ཏི་ཤི་མཛད་པ་ནས་གོང་མའི་ལུང་དང་འཇའ་ས་གསེར་ཐམ།
ཆེན་པོར་འོས་པའི་ཡོ་བྱད་སོགས་བཀུར་བཟོས་བསམ་གྱིས་མི་ཁྱབ་པས་མཆོད་
ཅིང་ཞབས་འབྲིང་བླ་ཆེན་དང་དཔོན་ཆེན་རྣམས་ལའང་ལུང་ལས་ ཐམ་ག་་་་
སོགས་ཀྱིས་ཇི་ལྟར་འོས་པའི་ཆེ་འདོན་མཛད་པ་དང་། དེ་རྗེས་ཏཱ་ཡོན་གོང་
མ་ཆེན་པོ་ཧུ་པེ་ལི་སེ་ཆེན་ཧན་གྱི་ཏི་ཤི་མཛད་དུས་ཀྱང་གོང་མའི་ཆེ་བས་ཀརྨ་པ་
531



རིན་པོ་ཆེར་ལུང་ལས་ཐམ་ག་ཅན་གྱི་ཞབས་འབྲིང་མི་དྲག་དེ་བས་མང་བ་བྱུང་
ཞིང་། དེའང་ཀརྨ་པའི་མཆན་འོག་གི་བླ་མ་ཡོངས་འཛིན་སློབ་དཔོན་མཁན་
པོ་སོགས་དང་དཔོན་ཆེན་རྣམས་ལའང་རྒྱལ་ཁབ་རིམ་པའི་བླ་མའམ་ཆོས་
ལུགས་ལ་མཁས་དབང་ཆེན་པོའི་མཚན་“ ཀྭན་ཏིང་ཏཱ་ཡི་སི་ཏུ” དང་། “གོ་
a”དང་ལུགས་ཟུང་གི་བྱ་བར་མཁས་པའི་དཔོན་ཆེན་ལ“གུའི་གུང་པ”ཞེས་
སོག་པོའི་རྒྱལ་རྒྱུད་དུ་གཏོགས་པའི་གོ་གནས་ཆོ་ལོ་སོགས་ཡོངས་གྲགས་སུ་་
བསྩལ་བའི་དབུ་ཚུགས། དེ་རྗེས་ཀརྨ་པ་སྐུ་ཕྲེང་གསུམ་པ་རང་བྱུང་རྡོ་རྗེ་
(1284) རབ་བྱུང་ལྔ་པའི་ཤིང་སྤྲེལ་ལོར་སྐུ་བལྟམས་(1332) རབ་བྱུང་དྲུག་
པའི་ཆུ་སྤྲེལ་ལོར་ཧོར་རྒྱལ་ན་རིམ་དགུ་པ་“རིན་ཆེན་དཔལ་”ཁྲིར་འཁོད་པ་
དང༌། ཆོས་རྗེ་རིན་པོ་ཆེ་ཧོར་ཡུལ་དུ་གདན་འདྲེན་བྱུང་ནས་རྒྱལ་པོ་རིན་
ཆེན་དཔལ་གྱིས་ཞབས་ལ་སྤྱི་བོས་བཏུས་ནས་བསྙེན་བཀུར་ཚད་མེད་པས་་་་
མཆོད་དེ་རྒྱལ་པོ་གནམ་དུ་གཤེགས་(1333) ཆུ་བྱ་ལོ་ཇིང་གིར་གྱི་རྒྱལ་བརྒྱུད་
མཐའ་མ་ཧོར་རྒྱལ་བཅུ་པ་ཐོ་གན་ཐེ་མུར་གོང་མའི་ཁྲིར་འཁོད་ནས་ཆོས་རྗེ་
ཀརྨ་པར་མི་ཕྱེད་པའི་དད་འདུན་བཅས་གོང་མའི་ཏི་ཤིར་བཀུར། གོང་མ་སྐུ་
ཚེ་བསྲིང་བའི་ཆེད་དུ་བསམ་ཡས་ནས་ཚེ་ཆུ་གཏེར་ལས་བཞེས་ཏེ་རྒྱ་ལ་ལན་
གཉིས་ཕེབས། གོང་མར་ཚེ་ཆུ་ཕུལ། གོང་མ་ཆེན་པོས་རིན་པོ་ཆེ་སྟོན་་་
འཁོར་རྣམས་ལ་བཀུར་བཟོས་བདག་རྐྱེན་ཚད་མེད་པའི་ཐོག་ནས་འཇའ་ས་
གསེར་ཐམ་སོགས་འབུལ་ནོད་མཐའ་ཡས་པ་ཕུལ་ཞིང་། ཞབས་འབྲིང་བླ་མ་
རྣམ་གསུམ་སོགས་དཔོན་སློབ་དང་དཔོན་ཆེན་རྣམས་ལ་ཡང་གོ་ཤི་དང༌། ཏཱ་
དབེན་གོ་ཤི། ཏཱ་ཡི་སི་ཏུ་དང་། ཀྭན་ཏིང་ཏཱ་ཡི་སི་ཏུ་སོགས་རྒྱལ་ཁབ་རིམ་
པའི་བླ་མའམ། མཁས་པའི་དབང་པོའི་ལུང་ལས་གསེར་ཐམ་དང་། གཡང་
ཏྲིའི་ཐམ་ག ཤེལ་གྱི་ཐོ་ཤུ་སོགས་དང༌། སྒར་ཆེན་འཕྲིན་ལས་ཀྱི་བྱེད་པོ་ཞྭ་
ནག་མཛོད་པ་ལ་གུའི་གུང་པ་ཞེས་ཧོར་གྱི་རྒྱལ་རིགས་སུ་གཏོགས་པའི་ཆོ་ལོ་
532



སོགས་བསྩལ་ནས་གོང་མའི་སྲིད་གཞུང་ནས་བཀུར་བསྟོད་བླ་མེད་དུ་མཛད་པ་
དང༌། དེ་རྗེས་གོང་མ་འདིས་སླར་ཡང་1360རབ་བྱུང་དྲུག་པའི་ལྕགས་བྱི་ལོ་
ལ་ཀརྨ་པ་སྐུ་ཕྲེང་བཞི་པ་རོལ་པའི་རྡོ་རྗེ་རྒྱ་ནག་ཏུ་སྤྱན་དྲངས་ཏེ་མུ་མཐུད་གོང་
མའི་ཏི་ཤིར་བཀུར། ཆོས་ཀྱི་རྗེ་དཔོན་སློབ་རྣམས་ལ་མཚན་གྱི་ཆོ་ལོ་དང་ཆེན་
པོར་འོས་པའི་འཇའ་ས་གསེར་ཐམ་སོགས་སྔར་བས་ལྷག་པའི་བཀུར་གཟོས་
བདག་རྐྱེན་བསམ་གྱིས་མི་ཁྱབ་པ་གནང་ཞིང་སྐབས་དེར་རྟོགས་ལྡན་གྲུབ་པའི་
དབང་ཕྱུག་དང་། མཁས་དབང་འགྲན་ཟླ་བྲལ་བའི་ཞབས་འབྲིང་བཟང་ལ་
རག་པ་མང་དུ་བྱུང་བ་རྣམས་ལ་ཕལ་མོ་ཆེར་ཏཱའི་སི་ཏུ་དང་། ཀྭན་ཏིང་གོ་ཤི།
གུའི་གུང་པ་སོགས་ཀྱི་ལུང་ལས་ཐམ་ག་བསྩལ་ནས་སྐབས་དེར་ཀརྨ་པའི་བསྟན་
པ་དར་ཞིང་རྒྱས་པའི་ཚད་དུ་སོན། དེ་ནས་ཡོན་གོང་མའི་མཇུག་རྫོགས་ཏེ།
(1403) རབ་བྱུང་བདུན་པའི་ཆུ་ལུག་ལོར་“ཏཱ་མིང་གོང་མ་ཡུང་ལོ་”ཆེན་པོ་
ཁྲིར་འཁོད་ནས་ལོ་བཞི་པ་(1406) ལོར་ཆོས་རྗེ་ཀརྨ་པ་སྐུ་ཕྲེང་ལྔ་པ་དེ་བཞིན་
གཤེགས་པ་དགུང་ལོ་ཉི་ཤུ་རྩ་གསུམ་ལ་གོང་མའི་ལུང་དང་འཇའ་ས་འབུལ་ཆེན་
བཅས་གདན་ཞུའི་གསེར་ཡིག་པ་དཔོན་དམག་ལྟོས་ཆེ་འབྱོར་ནས་རྒྱ་ནག་ཏུ་
སྤྱན་དྲངས། བར་ཁམས་ནས་བཟུང་ཕེབས་ལམ་ས་ཚུགས་རིམ་པ་མང་པོར་
གོང་མ་ཆེན་པོ་ཐུགས་རིངས་བའི་ལུང་དང་བཞེས་པ། ན་བཟའ་འགྱོགས་
བྱམས། ཆིབས་པ་སོགས་ཐུགས་མཁོའི་ཡོ་བྱད་འབུལ་མཁན་དང་སྲུང་བསུའི་
་དཔོན་དམག་རིམ་པ་ཡང་ཡང་བཀས་མངགས་ཤིང་། རྒྱལ་སའི་ཕོ་བྲང་ནས་
ལེ་དབར་མང་པོའི་ས་ནས་རྒྱ་བན་དང༌། དཔོན་ཆེན། དམག་དཔུང་་་་
བཅས་ཁྲི་ཕྲག་མང་པོས་གོ་མཚམས་མེད་པའི་བསུ་བའི་བཀོད་པ་བསམ་གྱིས་མི་
ཁྱབ་པ་དང་གནམ་བསྐོས་གོང་མ་ཆེན་པོ་སྐུ་ངོ་མ་ཡང་ཕེབས་བསུའི་མཇལ་དར་
དུ་ལྕགས་རིའི་རྒྱལ་སྒོ་བར་ཕེབས་པ་མ་ཟད་མཇལ་འཛོམས་ཁང་དུ་རིན་པོ་ཆེར་
གོང་མ་སྐུ་ངོ་མས་བཞེངས་ཏེ་ཇ་ཞལ་འདེགས་པ་སོགས་བསམ་གྱིས་མི་ཁྱབ་པའི་
533



བཀུར་བཟོས་བདག་རྐྱེན་མཛད་ནས་གནམ་བསྐོས་གོང་མ་ཆེན་པོའི་ཏི་ཤིར་
བཀུར། གོང་མ་ཡོན་མཆོད་ཐུགས་ནང་དད་དམ་ཚད་མེད་པའི་དབང་གིས་
དྲུང་རིན་པོ་ཆེ་རྒྱ་ཡུལ་དུ་ཕེབས་ནས་བཟུང་གྲུབ་རྟགས་རྫུ་འཕྲུལ་བསམ་གྱིས་མི་
ཁྱབ་པ་བཞེས་ནས་རྒྱ་ཡུལ་དུ་སྔར་མེད་པའི་བཀྲ་ཤིས་པའི་ནམ་དཔྱད་ལོ་ལེགས་
ཀྱིས་འདབས་ནོར་དུས་སུ་འབྱོར་བ་དང་ངོ་ལོག་པ་རྣམས་ཀྱང་བློ་ནང་དུ་ཕྱོགས་
པ་སོགས་ཟང་ཟིང་མང་པོ་ཞོད་འཇགས་བྱུང་བ་མ་ཟད། རྒྱལ་འབངས་་་་
ཐམས་ཅད་མངའ་ཐང་ལོངས་སྤྱོད་འཕེལ་བ་བཅས་བདེ་སྐྱིད་ཕུན་སུམ་ཚོགས་
པའི་སྐལ་བཟང་ཐོབ་པས་མིང་གོང་མའི་སྲིད་གཞུང་ནས་དྲུང་རིན་པོ་ཆེར་་
བསྙེན་བཀུར་འབུལ་ཞབས་ཚད་བཟུང་དུ་མེད་པ་དང་། རྒྱ་བན་སོགས་རྒྱལ་
ཁམས་ཀྱི་བན་དེ་ཡོངས་ཀྱིས་གཙུག་ཏུ་མཆོད་ཅིང་། ལྷག་པར་བོད་ཀྱི་བླ་ཆེན་
ལ་ཁས་འཆེ་བ་འགའ་ཞིག་ལ་སན་ཏཱ་ཝང་དང་། ཨུ་ཏཱ་དབང་ཟེར་བ་སོགས་
ཝང་ཆེ་ཆུང་གི་གོ་གནས་ཆོ་ལོ་རིམ་པར་བསྩལ་བའི་ནང་ནས་བླ་ན་མཐོ་བ་ (དེ་
བཞིན་གཤེགས་པ་རིན་པོ་ཆེ་ཆོས་ཀྱི་རྒྱལ་པོ་ཉི་མ་ནུབ་ཕྱོགས་ཀྱི་བྱམས་པ་ཆེན་
པོ་ཞི་བ་དབང་ཕྱུག་གི་སངས་རྒྱས་)ཞེས་པ་སན་ཏཱ་ཝང་ངམ། བོད་ཀྱི་ཆོས་
རྒྱལ་གསུམ་གྱི་དང་པོའམ་གཙོ་བོ་(དེ་བཞིན་གཤེགས་པ་རིན་ཆེན་ཆོས་རྒྱལ་)
གྱི་མཚན་གྱི་ཆོ་ལོ་དང༌། གསེར་གྱི་འཇའ་ས། གསེར་གྱི་ཐམ་ག་ཤེལ་ཐམ་
ཡིད་བཞིན་ནོར་བུ་ལ་སོགས་པའི་འཇའ་ས་དང་། ཆེན་པོར་འོས་པའི་ཡོ་བྱད་
བསམ་གྱིས་མི་ཁྱབ་པ་དང་། ཞབས་འབྲིང་རྣམས་ལ་སྔར་གྱི་གོ་མིང་ལས་ཐམ་
རང་འཇགས་ཐོག་ད་དུང་ཀརྨ་པའི་ཡས་མས་ཀྱི་གདན་ས་སྐྱོང་བའི་མཁན་སློབ་
དང་། དཔོན་ཆེན་མི་དྲག་འགའ་ཞིག་ལའང་། བསྟན་པ་སྐྱོང་བའི་རྒྱལ་བུ་
དང་། བསྟན་པ་སྤེལ་བའི་རྒྱལ་བུ། བསྟན་པ་སྲུང་བའི་རྒྱལ་བུ། ཞེས་པ་
ལ་སོགས་དབང་གི་ལུང་ལས་ཐམ་ག་བསྩལ་བའི་བླ་དཔོན་མང་ལ་རག་པ་བྱུང་
ཁར། བོད་དུ་ཡོད་པའི་ཆོས་ལུགས་ཐམས་ཅད་ཀརྨ་པའི་ལུགས་སུ་གཅིག་
534



བསྒྱུར་བྱེད་རྒྱུ་དང་། རྒྱ་བོད་ས་ཐག་རིང་བས་བོད་ཀྱི་བླ་ཆེན་མི་ཆེན་རྣམས་
ཀྱི་ལུང་ལས་འཇའ་ས་ཐམ་ག་ཇི་འོས་“ཏཱ་སྦོའོ་ཧྥ་ཝང་” རིན་ཆེན་ཆོས་རྒྱལ་
ཉིད་ནས་བསྩལ་ཏེ་གོ་གནས་བསྐོ་འཐེན་གྱི་དབང་ཆ་སྤྱད་ཆོག་ཅིང་། དེའི་
རྒྱབ་གཉེར་ངེད་ནས་བྱེད་པ་ཡིན་སོགས་གོང་མའི་ལུང་དང་འཇའ་ས་མཐུ་མོ་ཆེ་
དམིགས་བསལ་དུ་བསྩལ་བ་བཅས་སྐབས་འདིར་ཀརྨ་པའི་བསྟན་པའི་ལུགས་
ཟུང་འཕྲིན་ལས་རྒྱ་བོད་ཧོར་གསུམ་དུ་དར་ཞིང་རྒྱས་ལ་རྩེར་སོན་པའི་དུས་
སྐབས་ཡིན་པ་རེད། དེ་ནས་(1643) རབ་བྱུང་བཅུ་གཅིག་པའི་ཆུ་ལུག་
ལོར་ཏཱ་མིང་གོང་མ་ཧྲུན་ཀྲིས་ཁྲི་ལོ་བཅུ་དྲུག་བསྐྱངས་ནས་མིང་རྒྱལ་རབས་
མཇུག་རྫོགས་པ་དང་། ཀརྨ་པ་སྐུ་ཕྲེང་བཅུ་པ་ཆོས་དབྱིངས་རྡོ་རྗེ་དགུང་
གྲངས་བཞི་བཅུ་པ་ཆུ་ལུག་ལོ་བར་ལོ་ངོ༌ ( 472) ཙམ་གྱི་རིང་ལ་སངས་རྒྱས་
ཀརྨ་པའི་བསྟན་པ་རིན་པོ་ཆེ་འདི་དག་དབུ་རྙེད་དེ་སྲོལ་གཏོད། གོང་ནས་
གོང་དུ་སྤེལ་ཞིང་རྒྱ་བོད་ཧོར་གསུམ་དུ་དར་རྒྱས་སུ་མཛད་པ་དང་། གནམ་
བསྐོས་གོང་མ་ཡོན་མིང་རྒྱལ་རབས་དང་། ཆོས་རྗེ་ཀརྨ་པ་ཀ་རབས་རིམ་པར་
ཐུགས་ནང་གཅིག་གྱུར་ཧ་ཅང་གཏིང་ཟབ་བྱུང་བའི་རྐྱེན་གྱིས་རྒྱ་བོད་ཧོར་་་
གསུམ་མི་རིགས་དབར་གྱི་མཛའ་མཐུན་ཞི་འཇམ་ཡང་ཤིན་ཏུ་རྒྱ་ཆེ་ལ་འགྲོགས་
ཡུན་རིང་པོ་བྱུང་བ་ཡིན། ཀརྨ་པའི་བསྟན་སྲིད་དབུ་རྨོག་བཙན་ཞིང་འཕྲིན་
ལས་ཀྱི་བྱེད་པོ་ཕྱག་མཛོད་གཉེར་ལྡེ་རྣམས་ཀྱང་ལུང་ལས་ཀྱི་གོ་གནས་དང་
མཁས་ཡོན་འཇོན་ཐང་ཅན་གཅིག་ཡག་གཉིས་མཛེས་ཀྱི་མི་བཟང་ཤ་སྟག་བྱུང་
བ་དང༌། སྒར་གྱི་ལས་ཁུངས་འདི་ཡང་རང་ཁོངས་ཡུལ་གྲུ་ཀུན་ལ་བཀོད་
འདོམ་བྱེད་ཡུལ་གྱི་ལས་ཁུངས་ཤིག་ཏུ་གྱུར་བ་རེད། འོན་ཀྱང་ཀརྨ་པ་སྐུ་ཕྲེང་
བཅུ་པ་ཆོས་དབྱིངས་རྡོ་རྗེའི་སྐུ་དུས་སུ་བོད་ཀྱི་སྡེ་སྲིད་གཙང་པ་རྒྱལ་པོ་ཀརྨ་
བསྟན་ སྐྱོང་ དབང་ པོ་ ཕ་མེས་ ནས་ བཟུང་ བཀའ་ རྒྱུད་ ཀྱི་ ཆོས་ ལུགས་ དང་།
ཀརྨ་པ་ལ་མི་ཕྱེད་པའི་དད་པ་ཡོད་པའི་དབང་གིས་གྲུབ་མཐའི་ཕྱོགས་ཞེན་ལྟ་
535



བུས་དགེ་ལུགས་པའི་གདན་ས་གསུམ་སོགས་ཁ་གྲགས་རྣམས་ལ་མི་དགའ་བའི་
ཞེ་འཛིན་བྱས་པར་རྗེ་བཅུ་པས་དེ་ལྟར་མི་བྱེད་པའི་བཀའ་ཡང་ཡང་བསྩལ་བ་
ལའང་ལས་ཀྱི་དབང་གིས་ཉན་བློ་མ་བྱས་པ་བཅས་རྐྱེན་དེས་སོག་པོ་གོ་ཤིར་
ཧན་གྱིས་ཆོས་དབྱིངས་རྡོ་རྗེ་དགུང་ལོ་སོ་བརྒྱད་པ་(1641) རབ་བྱུང་བཅུ་
གཅིག་པའི་ལྕགས་སྦྲུལ་ལོ་མིང་རྒྱལ་རབས་རྫོགས་ཉེའི་སྐབས་དང་བསྟུན་དགེ་
ལུགས་པའི་རྒྱབ་རྩར་ལངས་ཏེ་དམག་དཔུང་ཁྲིད་ནས་བོད་ཀྱི་སྡེ་སྲིད་ཀརྨ་
བསྟན་སྐྱོང་དབང་པོ་བཀུམས། མཚུར་ཕུའི་སྒར་པར་དམག་གིས་བསྐོར་ཏེ་
རྗེ་བཅུ་པ་དཔོན་སློབ་གཉིས་སྤྲུལ་འགྱུར་སྣ་ཚོགས་ཀྱི་སྒོ་ནས་འཇང་ཡུལ་བར་
ཉན་གཡོལ་དུ་ཕེབས་དགོས་བྱུང་བ་མ་ཟད། གོང་ས་ལྔ་པ་ཆེན་པོ་དབྱིངས་ས་
གོང་འོག་ནས་ཀྱང་ཀརྨ་པར་དགོངས་ཚོམས་བྱུང་སྟེ་མཚུར་ཕུའི་མ་དགོན་དང་
དགོན་ལག་ ཁ་ ཤས་ལས་དབུས་གཙང་དྭགས་ཀོང་ཁུལ་གྱི་ཀར་སྲིད་ཡོངས་་་་
རྫོགས་གཏོར་ཕམས་དང༌། ཀརྨ་དགེ་བསྒྱུར་མང་པོ་མཛད་པ་བཅས་སྐབས་
དེར་ཀརྨ་པའི་བསྟན་སྲིད་ལ་རྒུད་ཆག་ཆེན་པོ་བྱུང་བ་ནས་བཟུང་སྔར་མིང་གོང་
མ་ཕན་གྱི་བསྟན་སྲིད་མཛད་འཕྲིན་རྒྱ་ཆེ་དེ་ཙམ་མ་བྱུང་རུང་ཆིང་གོང་མ་རིམ་
བྱོན་དང་། ཏཱ་ལའི་བླ་མ་སྐུ་ཕྲེང་རིམ་པར་རྒྱལ་དབང་ཀརྨ་པའི་ལོ་རྒྱུས་ཀྱི་
མཚན་གནས་འཇའ་ས་ཐམ་ག་རྣམས་དང་། མཚན་ཞབས་ཀྱི་བླ་ཆེན། སྐུ་
བདུན་པ། ཕྱག་མཛོད་ཁང་གི་འཕྲིན་ལས་ཀྱི་བྱེད་པོ་ཞྭ་ནག་མཛོད་པ་དང་།
གཉེར་ལྡེ་ལས་བྱེད་ཆེ་ཁག་རྣམས་ཀྱི་གོ་གནས་ཆོ་ལོ་སོགས་ལ་ཆིང་གོང་མས་
བསྒྱུར་བཀོད་དམིགས་བསལ་གང་ཡང་མཛད་མེད་ལ། ཆིང་གོང་མའི་དུས་
སུ་རྒྱ་ཁྱབ་ཀྱི་བླ་སྤྲུལ་ཆེ་འབྲིང་རྣམས་ལ་ཧུ་ཐོག་ཐུ་ཆེ་ཆུང་གི་མཚན་གནས་ཀྱི་
མཚན་ཐོ་གསར་བཀོད་གནང་བ་དེ་ནི་ཆིང་རྒྱལ་རབས་ཀྱི་བཞེད་སྲོལ་ཡིན་ཞིང་།
ཀརྨ་པ་ནི་ས་སྐྱ་ཁྲི་ཆེན་དང་རྒྱ་རི་ཁྲི་ཆེན་སོགས་བོད་ཀྱི་བླ་ཆེན་གྱི་གདན་ཐོབ་
དང་ཕེབས་བྱམས་སོགས་ཡོད་པའི་ཧུ་ཐོག་ཐུ་ཆེ་ཁག་གི་ནང་ནས་ཁྱད་དུ་་་
536



འཕགས་པ་གཞུང་གི་གདན་དེབ་《ཞིབ་མོ་རྣམ་དག་རབ་གསལ》ལས་དགའ་
ལྡན་ཁྲི་པ་ལས་བཞུགས་ཁྲི་མཐོ་བར་གསལ་བས་ཕེབས་བྱམས། རྟ་དར་རྟེན་
ཐུག་སོགས་དང་། ཆིབས་སྒྱུར་ཆེན་མོར་ན་བཟའ་ཕོ་རོགས་མིག་དང་། རྟ་
བེར་སོགས་བཞེས་དགོས་ལ་ཆིབས་པར་གསེར་ཏོག་དང་གཟེ་ཁེབས་ལོང་་་་་
ཁེབས་དང་། ནོར་བུའི་དྲ་ཕྱེད་སོགས་སྒྲོན་ཆོག་པ་བཅས་ཡིན་ཙང་ཕྱག་ཁང་
ལས་ཁུངས་འདི་ཡང་ཉམས་རྒུད་ཆེ་རིགས་བྱུང་མེད་པའི་ཐོག་རྒྱལ་དབང་ཀརྨ་
པ་སྐུ་བསོད་ཇེ་ཆེའི་ངང་གཉེར་ཕྱག་ལས་བྱེད་རྣམས་ནས་བསྟན་སྲིད་ཀྱི་ཞབས་
འདེགས་སྔར་བས་ལྷག་པ་ཞུ་བཞིན་ཡོད་པ་རེད། དེས་ན་ཕྱག་ཁང་གི་ལས་
བྱེད་པ་སོ་སོའི་ལས་འགན་དང་དབང་ཆ་ཇི་ལྟར་ཡིན་པའི་སྐོར་“གུའི་གུང་” པ་
ཞྭ་ནག་མཛོད་པ་ནི་»ཕྱག་མཛོད་གཅིག་གམ་གཉིས་གང་རུང་སྐྱ་སེར་ཁྱད་་
མེད་) མཚུར་ཕུ་བླ་བྲང་གི་མངའ་ཁོངས་དགོན་སྡེ་ཁག་དང༌། ཞིང་འབྲོག་མི་
སེར་བཅས་སེར་སྐྱ་ཇི་ཡོད་དང་། ཕྱི་ནང་རྩེ་ཤོད་མཛོད་ཁང་ཁག་གི་དཔལ་
འབྱོར་ཡོངས་རྫོགས་ཀྱི་བདག་པོ་ཡིན་པ་མ་ཟད་ཆོས་སྲིད་གང་ཐད་ནས་ལེགས་
ཉེས་ཀྱི་ཐག་གཅོད་མཛད་ཆོག་པ་སོགས་རྒྱལ་དབང་ཀརྨ་པའི་བཀའ་འོག་ཏུ་
མཚུར་སྒར་བླ་བྲང་ཆེན་པོའི་དབང་ཆ་ཆ་ཚང་ཡོད་པའི་དོན་གྱི་བདག་པོ་ཡིན།
དེ་འོག་ལྡེ་འཆང་གཉིས་སམ་གསུམ་དང་། གཉེར་ཆེན་བཞི་ (གཉེར་ལྡེ་་་
རྣམས་སྐྱ་སེར་བབ་དང་བསླབ་པ་བགྲེས་གཞོན་གྱིས་བཞུགས་དགོས་པ་ལས་གོ་
གནས་ཁྱད་མེད་)བཅས་ནི་ལས་ཚན་ཆེ་ཁག་ཤ་སྟག་ཡིན་ཅིང་ཕྱག་མཛོད་ཆེན་
མོའི་བཀའ་འོག་ཏུ་ཕྱི་འགྲོའི་དོན་གཅོད་དང་རྩེ་ཤོད་མཛོད་ཁང་ཡོངས་ཀྱི་དོ་
དམ། ཞིང་འབྲོག་མི་སེར་ཁག་གི་ཡོང་བསྡུས་སོགས་བླ་བྲང་གི་ཞི་དྲག་གཏོང་
ཡོང་གི་ལས་དོན་ཕལ་ཆེར་ཐག་གཅོད་ཆོག་པའི་དབང་ཆ་ཡོད་ལ་གལ་ཆེར་ཕྱག་
མཛོད་ཀྱི་ཕྱག་དཔུང་གཞོགས་འདེགས་ཀྱིས་ལྷན་རྒྱས་ཁང་གི་གྲོས་ལ་དབང་
བའི་ གཉེར་ ཕྱག་དྲུང་ཡིག་ བཅས་ ཐུན་ མོང་ ནས་ ཐག་ གཅོད་ མཛད་ དགོས།
537
4



གཉེར་ཆུང་གཉིས་ནི་ནང་གཉེར་ལྟ་བུར་ཕྱི་འགྲོའི་ གྱོད་དོན་དང་། ཞིང་་
འབྲོག་ཡོང་བཞེས་སོགས་ལ་འགྲོ་མི་དགོས། སྒོར་གྱི་རྩེ་ཤོད་སྐྱ་སེར་ཐམས་
ཅད་ཀྱི་ཕོགས་ཐོབ་འབྲུ་རྩམ་ཇ་མར་དང་། དགེ་འདུན་རྣམས་ཀྱི་ལོ་འཁོར་
མང་འགྱེད་ཚྭ་གྲ་ཚོགས་འཁོར་དང་མཆོད་སྤྲིན་གཏོང་སྒོ་ཡོངས་རྫོགས་དུས་
ཐོག་ ཏུ་གཏོང་རྒྱུ་དང་། ཞིང་འབྲོག་ཡོངས་འབབ་ཐམས་ཅད་དུས་ ཐོག་་་་
མཛད་ཁང་དུ་བསྡུ་ལེན་བྱེད་རྒྱུ་སོགས་ཕྱག་དྲུང་གི་གཏོང་ཡོང་དེབ་གཞིར་་
བཟུང་སྟེ་འདེགས་གཤོར་འཇལ་གསུམ་གྱི་གཏོང་ལེན་གཉིས་ལོ་དྲང་བཞག་
ཐོག་ནས་བླ་བྲང་ཆེན་པོའི་མངའ་ ཐང་ལ་གཞིགས་ཏེ་མཆོད་རྒྱུན་གཏོང་སྒོ་་
ཉམས་ཆག་མེད་པ་དང་། མཛོད་ཁང་རྣམས་ལ་དོ་དམ། གཉེར་ཚང་གི་
རྒྱུན་གྱི་འདུ་འགོད་ཀྱི་བྱ་བ་ཆེ་ཕྲ་གང་ཅིར་ཚགས་ཚུད་འཐུས་ཤོར་མེད་པ།
རང་དོན་ངོ་འཛིན་ཕྱོགས་ལྷུང་དབང་གིས་གཏོང་སྒོ་ཁ་འཕྲི་བ་དང་། གཉེར་
པ་གཉེར་གཡོག་བཅས་ནས་ཉེ་སྐྱོར་སྟེར་སྦྱིན་ལག་ཡང་བག་མེད་བོར་གཟེགས་
སོགས་བླ་བྲང་གི་ཕྱག་རྗེས་ལ་རལ་སྤྱོད་འཕྲོ་རླགས་རྣམ་སྨིན་ངན་འགྲོའི་རིགས་
མི་འབྱུང་བར་གཉེར་བསྐོས་བདག་པོའི་ངང་ཚུལ་དཀོན་མཆོག་གི་སྲི་ཞུར་ལྷག་
བསམ་རྣམ་དག་གིས་གོ་སྐབས་བཟང་པོར་ཚོགས་གཉིས་རླབས་ཆེན་གསོག་
དགོས་པ་ནི་འདི་དང་གཏན་དུ་རང་དྲིན་རང་ལ་ཆེ་བས་དེ་ལྟར་མཛད་པ་གལ་
ཆེ། ལར་ཕྱག་ཁང་གི་ལས་བྱེད་རྣམས་ནི་རྗེ་ཀརྨ་པ་སྐུ་ཕྲེང་རིམ་བྱོན་གྱི་
འཕྲིན་ལས་ཀྱི་བྱེད་པོ་བསྟན་བླའི་ཞབས་འདེགས་ལ་ཐུགས་རེ་ཆེན་པོས་ཆེད་
དམིགས་བསྐོ་འཇའ་བསྐོ་གཞག་གནང་བ་ ཤ་སྟག་ཡིན་ སྟབས་གཙོ་བོར་རྒྱལ་
དབང་ཆེན་པོའི་སྐུའི་གསང་གསུམ་ལ་འགལ་རྐྱེན་མི་འབྱུང་བའི་ཕྱག་ཕྱི་ཞབས་
ཏོག་བསྟི་སྟངས་རིམ་གྲོ་ལྷོད་མེད་ཞུ་རྒྱུ་དང་འབྲེལ་རྣམ་ཀུན་བཀའ་ཇི་ཕེབས་སྤྱི་
བོར་ཁུར་ཏེ་སྙིང་སྟོབས་ཆེན་པོས་ལས་དང་བྱ་བ་སྒྲུབ་པ་ལ་ངལ་བར་མི་་
འཛེམ་པ་དང་། དགེ་འདུན་རྣམས་ལ་འཆར་འཕར་མང་འགྱེད་ཚྭ་གྲ་ཚོགས་
538



འཁོར་སོགས་བསྙེན་བཀུར་དང་། སྒྲུབ་མཆོད་ཁག་གི་མཆོད་སྤྲིན་གཏོང་་
སྒོའི་རིགས་རྣམས་ཟླ་བ་ཡར་ངོ་ལྟར་གོང་ནས་གོང་འཕེལ་འབྱུང་ཐབས་མཆོད་
རྒྱུན་ཉམས་ཆག་ཏུ་མི་འགྲོ་བ་དང་། སྒོ་ཁང་བུ་ཚ་ལག་དོ། ཆིབས་དཔོན།
དྲེལ་དཔོན། རྟ་པ་དྲེལ་པ། མཛོ་དཔོན། ཁྱི་རྫི་དང༌། བྱ་རྫི་སོགས་
གཉེར་ཚང་གི་ནང་གཟན་དང༌། ཕོ་བྲང་མ་ལག་གི་ཞབས་ཞུ་འུལ་ལག སྤུ་
གསེས། མ་ཎི་བ་ཡན་སངས་རྒྱས་ཀརྨ་པའི་སྐྱབས་འོག་ཏུ་འཁོས་ནུས་དཔག་
ཚོད་ཀྱི་ཞབས་འདེགས་ཞུ་མཁན་ཆུ་དེ་ལ་འཁོར་བའི་ཉ་སྲམ་ཤ་སྟག་ཡིན་ཙང་།
སྐམ་རློན་ལྟོ་ཕོགས་ལ་སྦྱིན་པ་ལག་པའི་དགྱེ་དགུར་གྱིས་འཕྲོལ་ཆ་ཡོད་པ་དང་།
བཟང་ངན་བྱས་བྱུང་གི་རྣམ་དབྱེས་རང་རང་ལྟོ་གོས་ལ་མངོན་གསལ་ངོ་ཐོན་
ཡོང་བའི་གནང་ཆའང་མི་དམན་པ་སྤྲོད། གཞན་ཡང་ཞིང་འབྲོག་མི་སེར་
རྣམས་ལ་ཕྱི་ནང་ཁྲལ་རིགས་དང་ལྷག་པར་སོ་སོའི་ས་གནས་འགོ་པ་རྣམས་ནས་
མགོ་ར་མིག་ཟུགས་ཀྱིས་སྡངས་ཟུགས་གནོན་བཙིར་ཆེ་བ་བཅས་གཅིག་ཐོག་
གཉིས་བརྩེགས་ཀྱི་མནར་སྤྱོད་མྱོང་བཞིན་ཡོད་པས་ཕྱག་མཛོད་ཁང་ནས་འགོ་
པ་རྣམས་ཀྱི་ཟེར་དབང་ཚད་འཛིན་དུ་མ་སོང་བར་ས་གནས་སུ་གཉེར་ཕྱག་ངོ་ ་
བསྐྱོད་ཀྱིས་སྣོན་འཕྲི་སྤོར་གཅོག་བྱ་འོས་རིགས་དབྱེ་ཞིབ་གསལ་པོས་འཕྲལ་
འཕྲལ་དུ་ཐག་གཅོད་བྱེད་པ་སོགས་མི་སེར་ཐ་ཞན་ཡོར་ལྷུང་རྣམས་ལ་དཔོན་
ཆོས་དཔོན་དང་རྩ་དཔོན་རྩ་ གཡོག་ ཏུ་དགོངས་ཏེ་ཆད་མཐུད་ཡོ་བསྲང་གི་་
བྱམས་སྐྱོང་འཚོ་འཆིས་གང་ཆེའི་སྐྱོང་མཐར་མཛད་དགོས། དེ་ལྟར་མཛད་
ན་རྒྱལ་དབང་མཆོག་དང་བསྟན་འཛིན་སྐྱེས་འཕགས་ཐམས་ཅད་ཀྱི་སྐུ་ཚེ་་
མཛད་འཕྲིན་གྱི་ཞབས་བརྟན་ལའང་སྨན་པས་མིང་དོན་མཚུངས་ངེས་ཀྱི་ཆོས་
དཔོན་ཡིན། ཡང་ཕྱི་ནང་སྐྱེ་བོ་མི་བསྲུན་རླངས་པོར་སྤྱོད་པ་འགའ་ནས་འདི་
ཕྱི་རྒྱུ་འབྲས་ཁྱད་དུ་སད་དེ་རྒྱལ་བའི་སྐུ་གསུང་ཐུགས་འགལ་དང༌། བསྟན་
སྲིད་དང་སྤྱི་ཚོགས་བྱིངས་པོར་གནོད་པའི་བྱ་ངན་སྤྱོད་ངན་སྦྱོར་དངོས་རྗེས་
539



གསུམ་གང་ཞིག་ནས་སྤྱད་ཀྱང་མིག་བལྟོས་ངན་པས་རྒྱལ་ཁམས་ཤས་རྐྱེན་ཡོང་
རྒྱུར་རྒྱུ་རྐྱེན་ཞིབ་ཕྲ་རྩད་བརྡར་དཔྱད་ཐོག་ངོ་འཛིན་ཟོབ་འཇོག་དང་ཞེ་འཛིན་
ཕྱོགས་ལྷུངས་སུ་མ་སོང་བར་དྲང་ཞིང་འོས་པའི་སྒོ་ནས་ཉེས་འཛོལ་ལ་དཔག་སྟེ་
འདི་ཕྱི་རྒྱུ་འབྲས་འཕེར་བའི་ལུས་ལོངས་ཆད་པ་སོགས་སྙིང་རྗེས་རྒྱལ་ཁྲིམས་མ་
བསླད་པའི་སྒོ་ནས་བློ་ཁོག་ཆེན་པོས་རྩ་ར་ཕྱིས་ལམ་འདོམ་པ་མཐིལ་ཕྱིན་སྤྱོད་
དགོས་པ་སོགས་ སྙིང་རྗེ་ སྡུག་བརྩུབ་ཚ་འཇམ་རྒྱས་བསྡུས་ གང་ལ་གང་འོས་་
མཛད་རྒྱུ་ནི་ཐབས་ལ་མཁས་པའི་བགྱི་བ་ཡིན་པས་《ས་པཎ་གྱིས་( ཐབས་ལ་
མཁས་ན་ཆེན་པོ་ཡང༌། བྲན་དུ་བཀོལ་བར་ག་ལ་དཀའ་）ཞེས་གསུངས་པ་
ལྟར་གང་ལ་དེ་འཚམས་ཀྱིས་ཐམས་ཅད་བཀའ་འོག་ཏུ་འཁོལ་ ཐབས་སོགས་
བསྟན་བླའི་ཞབས་འདེགས་ལ་ཐབས་ཚུལ་རྣམ་པ་ཅི་དྲག་གི་སྒོ་ནས་གཟེངས་སུ་
ཐོན་པའི་བྱས་རྗེས་འཇོག་དགོས་པ་དེ་ལྟར་ལགས་སོ། །
(༡༠)དངུལ་ཁང་ལས་ཁུངས་ཀྱི་སྒྲིག་གཞིའི་སྐོར།
སྒར་ཆིན་གྱི་དངུལ་ཁང་ལས་ཁུངས་ཅེས་པའི་དངུལ་བསྐྱེད་ཁང་འདི་ནི་
རྒྱལ་མཆོག་བཅུ་དྲུག་པའི་སྐུ་དུས་སུ་གོང་དཀར་བདེ་ཆོས་ཡོངས་འཛིན་སྤྲུལ་སྐུ་
ནས་བླ་བྲང་གི་ཕྱག་རྫས་སྤྱིའི་བདག་གཉེར་བྱེད་ཕྱོགས་དང་གཏོང་ཡོང་སྐོར།
ལྷག་པར་མགྲོན་གཉེར་ཁང་དུ་འབུལ་འབབ་དངུལ་རྨར་རྣམས་འཕེལ་མེད་
དལ་སྐྱིལ་འདི་འདྲ་མ་ཡིན་པར་བསྐྱེད་གཏོང་མཛད་ན་གཏོང་ལེན་གཉིས་ཕན་
ཡོང་ལུགས་ སོགས་ཀྱི་ཞུ་ངོར། རང་ཁོངས་དགོན་མ་ལག་རྣམས་ཀྱི་དགེ་་་
འདུན་དང་། རང་ཞབས། ཞིང་འབྲོག་མི་སེར་རྣམས་ལ་སྟབས་བདེ་ཡོང་
ཁྱད་དང་། བླ་བྲང་གི་གཏོང་ཐེབས་ཇི་སྲིད་བར་རྒྱུན་ཆད་མེད་པའི་འཕེལ་
རྒྱས་འབྱུང་ཆེད་བཅས་གཏོང་ལེན་གཉིས་སླེབ་འབྱུང་ཕྱིར་གསར་འཛུགས་་་
540



བསྐྱངས་པ་ཞིག་རེད། དངུལ་ཁང་དེ་ནི་ཕྱག་ཁང་གི་བཀོད་སྒྲིག་འོག་ཏུ་ཕྱག་
ཁང་ལས་བྱེད་ནས་ཞོར་ལྕོག་བྱེད་རྒྱུར་ཟུར་འཛུགས་མཛད་པའི་ལས་ཁུངས་
ཤིག་ཡིན་པ་རེད་ལ་དངུལ་བསྐྱེད་ཁང་གི་དོ་དམ་ངོ་ལས་ནི། གཙོ་བོ་ཕྱག་
མཛོད་དང༌། དེ་འོག་གཉེར་ཆེན་གཅིག - དྲུང་ཡིག་གཅིག བརྡ་རྒྱག་
གཅིག་བཅས་ངོ་ལས་བཞི་ལས་གྲུབ་པ་ཞིག་ཟུར་ཚོགས་མཛད་དགོས་པ་ཡིན།
ཐོག་མའི་མ་དངུལ་ནི་དངུལ་རྨར་ཊམ་རྡོ་ཁྲི་ཕྲག་བཞི་བཅུ་སྐོར་ལས་མེད་པ་དེ་
དག་བུན་བསྐྱེད་གཏོང་ཕྱོགས་ཐད་ཕྱི་ནང་དང་མཆོག་དམན་གྱི་ཁྱད་པར་མེད་
པར་བུ་ལོན་མ་དངུལ་ཇི་དགོས་ལ་ཞུ་ཆས་མཇལ་དར་དང་། གཏའ་མ་འདབ་
ཟི་བཅས་སྤྱན་ཞུར་བསྟར་ཏེ་དོ་ལོང་བྱུང་མཚམས་མ་དངུལ་ཇི་དགོས་ལ་ལོ་
འཁོར་ཅ་ཡང་གིས་ཊམ་རྡོར་ལྔ་བསྐྱེད་འཁྲི་རྒྱུར་དུས་བཀག་གན་རྒྱ་ཁག་ཐེག་
བཅས་འབུལ་བཞེས་དགོས་པ་དང༌། ཟླ་6མཚམས་སུ་བསྐྱེད་བསངས་དུས་
འགྱུང་ཆད་ལུས་མེད་པར་ཞུ་རུ་འཇུག་རྒྱུ། གལ་ཏེ་བསྐྱེད་ཐོབ་ཆད་ན་འགྱང་
ཆད་ཅེས་པ་ངོ་བོ་ཊམ་རྡོ་རེར་དངུལ་སྲང་མེད་ཞོ་ལྔ་རེ་དང་། ངོ་བོ་དུས་ཐོག་
ཏུ་འཇལ་མ་ཐུབ་ན་སླར་ཡང་འགྱང་ཞུ་ཞེས་པ་མཇལ་དར་དང་ངོ་བོའི་ཊམ་རྡོ་
རེར་དངུལ་སྲང་མེད་ཞོ་ལྔ་རེ་བཅས་འདེད་ཁྲ་ཟུར་འདོན་ནང་བྱུང་མཆན་་་
འཁོད་མིན་ལ་བལྟས་ཏེ་སྐབས་མཚམས་སོ་སོར་དོ་ཁག་ཁྱེར་སུ་བཟང་ལ་བརྡ་
འདེད་ནན་པོ་བྱེད་པ་ལས་ངོ་ཆེན་དང་ནར་འགྱང་ཟོབ་འཇོག་སོགས་བྱས་མི་
ཆོག་མ་བསྐྱེད་དུས་འཇལ་བདག་སྤྲོད་མེད་ན་སྤྱན་གཏའ་འདའ་བ་ལས་འོས་
མེད། འོན་ཀྱང་བསྟན་བླའི་ཆོས་ཕྱོགས་ཀྱི་མཛད་བཟང་ལྷུར་བཞེས་ཀྱིས་དེ་
ལྟར་མི་དགོས་ པ་གཙོ་འདོན་གྱིས་ངོ་སྐྱེད་རྣམས་ངོ་ ཐོག་ འདེད་འཁེལ་བྱེད།
དངུལ་ཁང་གི་ལོ་འཁོར་རྩིས་རྒྱག་ཆེན་མོ་ལོ་ལྟར་ཟླ་7ནང་གླིང་ག་གོང་འོག་གང་
རུང་དུ་སྤྲོ་སྐྱིད་དང་སྦྲག་ཉིན་བདུན་ཕྲག་རེ་ཙམ་རྩིས་རྒྱག་བྱེད་དགོས་པར་
སྐབས་དེར་དངུལ་ཁང་ངོ་ལས་གོང་གསལ་རྣམས་དང་། ཕྱག་ཁང་གི་དྲུང་
-
-
541



ཡིག་ཀྱང་རྩིས་ཁྲ་རྡེལ་ཤུས་དང་ཡིག་འབྲིའི་ཕྱག་རོགས་སུ་བཅར་དགོས་ལ་རྩེ་
ནས་སྐུ་མདུན་གྱི་སྐུ་ཚབ་མགྲོན་གཉེར་གཅིག་ཀྱང་སྐུ་མདུན་གྱི་ཕྱག་ཐམ་་་་་
བསྣམས་ཏེ་ཕེབས་དགོས་ལ། དེ་རྣམས་ལྷན་རྒྱས་ཏེ་དངུལ་ཁང་གི་བཏང་ཁྲ་
མ་དེབ་བུ་དེབ་རྣམས་ལ་ཞིབ་བཤེར་ཐོག་ངོ་བསྐྱེད་གཙང་སེལ་ཞུས་རིགས་་
རྣམས་ལ་མགྲོན་གཉེར་ནས་སྐུ་མདུན་གྱི་ཕྱག་ཐམ་སེལ་ཐམ་རེ་ཕབ་དགོས་པ་
དང་། བདག་མེད་དང་འགྱང་ལུས་རིགས་འདེད་ཁྲ་བུ་དེབ་ཏུ་ཟུར་འདོན་
བྱས་ཏེ་གན་སྤོས་བྱ་རྒྱུ་སོགས་བརྡ་འདེད་ཚེམས་མེད་དུ་གཏོང་དགོས་པ་བཅས་
རེད། རྩིས་རྒྱག་དང་སྤྲོ་སྐྱིད་སོགས་ལོ་འཁོར་དངུལ་ཁང་གི་འགྲོ་གྲོན་ཇི་་
དགོས་གོང་གི་འགྱང་ཞུ་འགྱང་ཆད་ཅེས་པའི་དངུལ་ཐོག་ནས་གཏོང་དགོས་པ་
ལས། དངུལ་ཁང་མ་མོའི་དངུལ་འབོར་ད་ཆ་ངོ་བོ་ཊམ་རྡོ་ཁྲི་དྲུག་ཅུ་སྐོར་
འཕེལ་བ་རྣམས་རྩྭ་བས་རྩིས་སྤྲོད་དང་ལོ་མས་མཆོད་པ་ཞེས་ངོ་བོར་བོར་གཟེག་
མི་འགྲོ་བའི་ངོས་ནས་བསྐྱེད་འབབ་རྣམས་གྲྭ་མང་གི་ཕོགས་འབྲུ་དང་། སྒྲུབ་
མཆོད་ཁག་གི་གཏོང་སྒོ། སྤྱན་གཟིགས་གསར་བསྐྲུན་སོགས་ཆོས་ཕྱོགས་ཀྱི་
འགྲོ་གྲོན་ཁོ་ནར་གཏོང་དགོས་པ་ལས་ཆོས་རྒྱུན་མིན་པའི་དམིགས་སྒོ་གཞན་
གང་ལའང་བཏང་མི་ཆོག་པ་བཅས་དངུལ་ཁང་གི་གཏོང་ཡོང་བགྱི་བའི་རིམ་པ་
རག་རིམ་དེ་ལྟར་ལགས་སོ། ། །
(༡༡)གཞིས་བ་གྲྭ་ཚང་གི་སྒྲིག་གཞིའི་སྐོར།
མཚུར་ཕུ་གཞིས་པ་གྲྭ་ཚང་འདི་ཉིད་ཐོག་མ་ (1187) རབ་བྱུང་གསུམ་
པའི་ས་བྱ་ལོ་ནས་དཔལ་ལྡན་དུས་གསུམ་མཁྱེན་པས་ཕྱག་བཏབ་པའི་དགོན་པ་
ཡིན་ཞིང་། དེ་སྔ་མཚུར་ཕུའི་གདན་རབས་རིམ་བྱོན་གྱི་བླ་མ་རྣམས་ནི་ཕལ་
ཆེར་བཞེས་པ་གྲྭ་ཚང་(ཀརྨ་པ་སྟོན་འཁོར་རྣམས་གདུལ་བྱའི་འགྲོ་དོན་གྱི་ཆེད་
542



དུ་སྒར་སྐྱོན་ནས་བྱེས་སུ་ཕྱོགས་མེད་ཀྱིས་བྱོན་སྐབས་གཞིས་སུ་བཞུགས་པའི་
དགེ་འདུན་རྣམས་ཀྱི་གྲྭ་ཚང་ཡིན་པས་ན་གཞིས་པ་གྲྭ་ཚང་ཟེར་གྱི་ཡོད་པ་་
རེད་)ཁོ་ནར་བཞུགས་སྲོལ་ཡོད་འདུག་ཀྱང༌(དེབ་སྔོན་ལ་གསལ་)ཕྱིས་སྒར་
བླ་བྲང་གི་སྒྲུབ་གྲྭའི་གྲས་ནས་ཕྱག་ཆེན་ཆོས་དྲུག་སོགས་བསྒྲུབས་པ་ཉམས་ལེན་
མཐར་སོན་པའི་སྒྲུབ་བླ་ཞིག་རྒྱལ་དབང་ཀརྨ་པ་སྐུ་ཉིད་ཀྱིས་ཆོག་མཆན་དང་
འབྲེལ་བའི་“ གྲྭ་ཚང་དཔོན་སློབ་”ཞེས་པའི་གྲྭ་ཚང་རང་གི་བླ་མར་བསྐོ་བཞག་
མཛད་སྲོལ་ལས་མཚུར་དགོན་མ་མོའི་གདན་འཛིན་མཛད་མི་དགོས། དཔོན་
སློབ་ཉིད་ནས་འབྲེལ་ཡོད་ཐུགས་བློ་འཁེལ་བ་བསྐོ་བཞག་བྱས་པའི་གཉེར་པ་
གཅིག་བཅས་བླ་གཉེར་གཉིས་དང༌། རྒྱལ་དབང་ཀརྨ་པ་ཉིད་ནས་བསྐོ་་་
བཞག་མཛད་པའི་དབུ་མཛད་དང་དགེ་བསྐོས་གཅིག་ལྕོགས་གཅིག མཆོད་
གཡོག་གཅིག དགེ་འདུན་ཞལ་གྲངས་ཁྱོན་བསྡོམས་ལྔ་བཅུ་ལྷག་ཙམ་བཅས་
ཡོད། དགེ་འདུན་རྣམས་ཀྱི་སྒྲིག་ཞུགས་དང་ཚོགས་ཆོས་གཏོང་ཡོང་སྒྲིག་
ཁྲིམས་ཐམས་ཅད་རྣམ་ཀུན་གྲྭ་ཚང་རང་གི་བླ་གཉེར་དང་དགེ་བསྐོས་བཅས་
ནས་རང་ཁོངས་སྐྱ་སེར་ཇི་ཡོད་རྣམས་ལ་གནས་དོན་ཆུང་གྲས་ཇི་མཆིས་ཐག་
གཅོད་བྱེད་པའི་དབང་ཆ་ཡོད་པ་མ་ཟད། དགུ་ཕྱག་ཚེས་གསུམ་སོགས་སྒར་
གྲྭ་ཚང་གི་སྒྲུབ་མཆོད་ཆེ་ཁག་རྣམས་ལ་སེར་ཚོགས་ཞེས་པ་སྒར་གཞུང་མ་མོའི་
ཚོགས་ཆེན་ནང་དུ་མཉམ་ཚོགས་མཛད་དགོས་པ་ལས་རྣམ་ཀུན་རྒྱུད་སྡེའི་སྒྲུབ་
མཆོད་ཁག་དང༌། དགུ་གཏོར་གྱི་གར་འཆམ་བཅས་པ་ཚོགས་ཆོས་ལོགས་སུ་
ཚོགས་དགོས་པ་ལས་སྒར་གཞུང་གི་ཚོགས་ལ་ཕེབས་མི་དགོས། གཏོར་གཞི་
དང་དབྱར་སེང་སོགས་སྒར་གཞུང་དང་ཕལ་ཆེར་གཅིག་མཚུངས་ལྟར་ལས་
དུས་ཚོད་སྔ་སྣུར་ཕྱི་བཤོལ་གྱི་ཧེ་བག་ཆེར་མེད། མཆོད་ཐེབས་ས་ཞིང་བོགས་
ཤད་བཏང་བའི་ཐོག་འབབ་དང་ཤེ་རུ། མོ་བྲན་དུས་ཆུང་སོགས་སྒེར་ལ་སྐུལ་
རྒྱུ་ཡོད་པ་དང༌། གཞིས་པ་གྲྭ་ཚང་གི་བླ་གཉེར་དགེ་བསྐོས་བཅས་ནས་ཐོག་
543



གཅོད་མི་ཐུབ་པའི་ལུགས་གཉིས་ཀྱི་བྱ་བ་གལ་ཆེའི་རིགས་སྙན་སེང་བྱུང་བསྟུན་
སྒར་བླ་བྲང་གི་དབུ་ལས་དང་། ཕྱག་ཁང་གཉིས་ནས་ཆོས་སྲིད་གང་འོས་ཀྱི་
ཁྲིམས་ལུགས་ཐོག་ནས་ཐག་གཅོད་མཛད་ཀྱི་ཡོད་པ་བཅས་ལགས་སོ། །
(༡༣)དཔལ་ལྡན་ཟུར་རི་བའི་སྒྲིག་གཞི།
ཟུར་རི་ལྷུན་སྒྲུབ་ཕོ་བྲང་འདི་ཉིད་རྗེ་བརྒྱད་པ་མི་བསྐྱོད་རྡོ་རྗེའི་སྐུ་དུས་
སུ་རབ་བྱུང་དགུ་པའི་ལྕགས་སྟག་ (1530) ལོར་ཐོག་མར་ཕྱག་བཏབ་པ་དང་
འདུས་པའི་སྡེ་བཙུགས་རྗེ་ཉིད་ཀྱི་ཞལ་སློབ་གཉུག་མར་གནས་པའི་དགེ་སློང་
དོན་གྲུབ་རིན་ཆེན་ཟེར་བའི་སྐྱེས་ཆེན་དམ་པ་དེ་ཉིད་ཟུར་རིའི་བླ་མར་ཟུར་
བསྐོས་མཛད་འདུག་པ་ལ་ཕྱིས་ཟུར་རི་དྲུང་པ་ཞེས་པ་སྒར་ཆེན་གྱི་སྒྲུབ་བླའི་
ཁོངས་ནས་སྒྲུབ་པ་ཉམས་རྟོགས་ཚད་མཐོར་སོན་པའི་བླ་མ་གཅིག་རྒྱལ་དབང་
ཀརྨ་པ་ཉིད་ནས་བསྐོ་བཞག་གནང་སྲོལ་དང་། བླ་མ་སོ་སོའི་ཐུགས་བློ་འཁེལ་
ཞིང་འཇོན་ཐང་ཡོད་པའི་ཟུར་རིའི་གཉེར་པ་སེར་སྐྱ་གང་རུང་ནས་བྱས་ཆོག་པ་
བཅས་བླ་གཉེར་གཉིས་དང་། དབུ་མཛད་དང་ཆོས་ཁྲིམས་སྦྲགས་མ་གཅིག་
དང༌། མཆོད་གཡོག་གཅིག དགེ་འདུན་ཉི་ཤུ་སྐོར་བཅས་ཡོད། ཟུར་
རིའི་དགེ་འདུན་རྣམས་ཆོས་བཞུགས་སྐབས་སྒར་བླ་བྲང་དུ་སྙན་གསེང་ཞུས་
ནས་དོན་སྨིན་བྱུང་མཚམས་སྒར་གྱི་གྲྭ་དམངས་རྣམས་ལ་སྒྲིགས་ཇ་ཕུལ་ནས་
ཆོས་བཞུགས་བྱེད་དགོས། སྒར་ཆེན་གྱི་དགུ་ཕྱག་ཚེས་ གསུམ་སོགས་སྒྲུབ་
མཆོད་རྒྱས་པ་དང་གར་འཆམ་ཁག་ལ་སེར་ཚོགས་ཞེས་དགེ་འདུན་རྣམས་སྒར་
ཆེན་གྱི་འདུ་ཁང་དུ་ཚོགས་ལ་ཕེབས་དགོས་པ་ལས་རྣམ་ཀུན་ཟླ་རེ་བཞིན་ཟུར་
རིའི་སྒྲུབ་ཆོག་ལོགས་སུ་འཚོགས་དགོས་པ་དང་དགེ་འདུན་རྣམས་སླར་ཆོས་
འགོ་མ་ཐོན་ན་སྒར་གྱི་གྲྭ་དམངས་སྤྱི་འགྲེ་ལྟར་གྱི་ཉེས་ཆད་སོགས་བླ་བྲང་ཕྱག་
544



ཁང་ནས་ཐག་གཅོད་མཛད་དགོས། །
（༡༣)སྒྲུབ་གྲྭ་ཡིད་འོང་བསམ་གཏན་གླིང་གི་སྒྲིག་གཞིའི་སྐོར།
མཚུར་ཕུའི་རི་ཁྲོད་ནི། དུས་རབས་བཅུ་གཉིས་པའི་དུས་འགོ་ནས་མི་
ཡི་སེང་གེ་དཔལ་ལྡན་དུས་གསུམ་མཁྱེན་པའི་སྐུ་དུས་གདན་ས་འདིར་གྲྭ་སྒྲུབ་
སྟོང་རེ་ཙམ་འདུས་ཞེས་གསལ་བས་རྒྱབ་རི་ཐུགས་རྗེ་ཆེན་པོའི་སྐུ་སྐྱེད་ཡན་གྱི་
རི་ཁྲོད་པདྨ་ཁྱུང་རྫོང་དང་། སྐྱིད་མཚོ་གླིང༌། སྐྱིད་མོ་ཕུག དབང་ཕྱུག་
ཕུག རི་ཁྲོད་སྤྱི་ཁང་བཅས་ཀྱིས་གཙོས་པས་ཐུགས་རྗེ་ཆེན་པོའི་དབུ་རྩེའི་
གཡས་གཡོན་རྒྱབ་མདུན་གྱི་ཀེའུ་དང་བྱ་སྐྱེབས་ཁག རྫོང་སྐོག་ནང་གི་རྫ་
སྤྱིལ་གཡམ་སྤྱིལ་སོགས་མང་པོར་སྒྲུབ་གྲྭ་རྣམས་ཉམས་ལེན་སྐྱོང་ཞིང་བསམ་
གཏན་ ལ་ བཞུགས་ མཁན་ མང་ པོ་ ཡོད་ པ་ དང༌། དུས་ བཟང༌ ཁག་ དང་།
མདོ་སྔགས་ཀྱི་གསོ་སྦྱོང་སྐབས་སོགས་སུ་དམ་ཅན་རྒྱབ་ལུང་གི་གཟེ་ནས་འཁར་
རྔ་བརྡུངས་ཏེ་ཚོགས་བརྡ་ཕུལ་བ་དང༌། སྒྲུབ་པ་པོ་རྣམས་རི་ཁྲོད་སྤྱི་ཁང་དུ་
ཚོགས་ལ་ཕེབས་དགོས་པ་དང་། རྣམ་ཀུན་འདས་གསོན་མང་ཚོགས་རྣམས་
ནས་མང་ཇ་བཞེས་ཐུག་ཕྱག་འགྱེད་སོགས་སྤྱི་ཁང་དུ་ཕུལ་བ་ནས་ཚོགས་ཀྱི་
བསྙེན་བཀུར་མང་འགྱེད་ཉིན་འཁྱོངས་དང༌། མཚམས་པ་སོ་ སོར་གསོལ་་
ཞིབ་གསོལ་མར་སོགས་བགོས་འགྲེམས་ཀྱིས་སྐལ་བ་བཅས་འབུལ་གྱི་ཡོད་་་་
ལུགས་ངག་སྒྲོས་སུ་སྣང་བ་དང་། ཀརྨ་པཀྴི་མུན་མཚམས་སུ་བཞུགས་ཡུལ་
དང་དབང་ཕྱུག་ཕུག་ཏུ་རྗེ་དགུ་པ་དབང་ཕྱུགས་རྡོ་རྗེ་སྐུ་ངོ་མ་བཅད་རྒྱར་་
བཞུགས་པའི་ལོ་རྒྱུས་བཅས་ཡོད་ཅིང་《ཟླ་བ་ཆུ་ཤེལ་》སོགས་མཛད་རྣམ་ཞིབ་
པ་ཁག་ལ་མཚུར་ཕུའི་ད་ལྟའི་སྒྲུབ་གྲྭ་ཆེན་མོ་ཞེས་པ་འདི་ནི། ཐོག་མར་་
(1181)རབ་བྱུང་བཅུ་པའི་ལྕགས་སྦྲུལ་ལོར་རྗེ་དགུ་པ་དབང་ཕྱུག་རྡོ་རྗེ་་
545



དགུང་ལོ་ཉི་ཤུ་རྩ་དྲུག་པར་སྒྲུབ་སྡེ་སྐྱིད་མཚོ་གླིང་གསར་འདིངས་དང་ཀརྨ་པའི་
གཟིམ་སྤྱིལ་ཡང་མཛད་ནས་བཞུགས། མཚན་བསམ་གཏན་ཡིད་འོང་གླིང་དུ་
འདོགས་གནང་མཛད། རྗེས་སུ་རྗེ་བཅུ་བཞི་པ་ཐེག་མཆོག་རྡོ་རྗེ་མཆོག་གིས་
གཟིམ་སྤྱིལ་དང་བྲང་ཁང་འདུ་ཁང་སོགས་གསར་འདེབས་མཛད་ནས་ལོ་་་་
གསུམ་སྐུ་མཚམས་སུ་བཞུགས། སྒྲུབ་གྲྭར་བཞུགས་མཁན་རྣམས་ལ་ཁམས་
སྒེར་སྣ་དགོན་གྱི་སྒྲུབ་དཔོན་སྣ་ཚ་ལེགས་ལྡན་ཞེས་པ་ཐོག་མར་བསྐོ་བཞག་
གནང་ཐོག་བཅའ་ཁྲིམས་སོགས་སྒྲིགས་བཀོད་དྭངས་གཙང་མིག་དཔེར་འོས་པ་
ཞིག་མཛད་པ་ནས་བཟུང་རྗེ་ཀརྨ་པ་སྐུ་ཕྲེང་མང་པོར་སྒྲུབ་བླ་རིམ་ཐོན་བྱུང་བ་
ཞིག་ཡིན་འདུག སྒྲུབ་གྲྭར་ཐོག་མར་ཞུགས་དུས་རྒྱལ་དབང་ཀརྨ་པ་མཆོག་
སྐུ་ངོ་མར་མགྲོན་གཉེར་བརྒྱུད་སྔ་ལོ་ནས་སྙན་སེང་ཆོག་མཆན་དང་འབྲེལ་བའི་
མིང་ཐོ་བང་སྒྲིག་མཛད་པ་དང་སྒར་གྱི་གཞུང་གྲྭ་ཡིན་ཀྱང་རུང༌། ཕྱོགས་ཐག་
རིང་གི་གྲྭ་རྒྱུན་སོགས་ཁྱིམ་གཞིས་དང་ ཕ་མ་སྤུན་མཆེད་དཀར་ཉེ་སོགས་རེ་
བལྟོས་འཆར་ས་གང་ཡང་མེད་པའི་གྲྭ་རྐྱང་རྣམས་ནས་འཚོ་བའི་ཁ་སྣོན་དང་།
མེ་ཤིང་། ཚོགས་འཁོར་གཏོང་སྒོ་སོགས་འགྲོ་གྲོན་ཆེ་བས་ སྔོན་ནས་སྦྱིན་་
བདག་བཟང་པོ་ཞིག་འཚོལ་དགོས་པའི་ཐོག་བསམ་གཏན་ཁང་བུ་བཅོ་བརྒྱད་
ཡན་སྒྲུབ་པ་པོ་མང་ཉུང་ངེས་མེད་ཀྱིས་ལོ་གསུམ་ཕྱོགས་གསུམ་ ( ལོ་གསུམ་དང་
ཟླ་བ་ཕྱེད་གཉིས་)རིང་རང་གིས་དམ་བཅའ་དང་བཅས་མཚམས་སྒོ་བདམས་
ནས་རང་གི་ཉེ་བ་དང་ངོ་ཤེས་དད་མཇལ་བ་སོགས་སུ་ལའང་ངོ་འཕྲད་མི་ཆོག་
ཅིང་དང་ཐོག་ནས་དམིགས་འོག་ཏུ་བཞག་པའི་རང་གི་ཕ་མ་དང་སྦྱིན་བདག་
སོགས་ཡོལ་བའི་ཕྱི་ནང་ནས་གསུང་མཇལ་ཙམ་གནང་ཆོག་པ་ཡིན། དེའང་
རྒྱུད་སྡེ་དཀྱིལ་འཁོར་བཅུ་གཉིས་ཐོན་ཟིན་པའི་སྒྲུབ་བླ་ཉི་ཤུ་རྩ་ལྔ་སྐོར་རེ་ནས་
ལོ་གསུམ་དཔྱད་རྒྱར་བཞུགས་ཐོག་སྒྲུབ་པ་པོ་རྣམས་ནས་གཙོ་བོ་ཡི་དམ་ཕག་མོ་
དང་བདེ་དགྱེས་གསང་གསུམ་སོགས་རྒྱུད་སྡེ་ཁག་གི་སྐྱེད་རྫོགས་དང་ནཱ་རོ་མི་
546



ཏྲིའི་ཕྱག་ཆེན་ཆོས་དྲུག་གི་ཉམས་བཞེས་སོགས་སྒྲུབ་པ་མཐར་ཕྱིན་པ་གནང་
དགོས་པ་དེ་རེད། ཉིན་མཚན་ཐུན་མཚམས་ཀྱི་རིམ་པ་ནི་དབྱར་དགུན་དུས་
ཚོད་རིང་ཐུང་ལ་གཞིགས་ཏེ་དབྱར་ཁའི་དུས་སུ་ཉིན་ལྟར་ཞོགས་པའི་ཆུ་ཚོད་
བཞི་པ་ནས་ཐུན་ལ་བཞུགས་ཏེ་ཆུ་ཚོད་བདུན་དང་ཕྱེད་ཀར་ཐུན་དང་པོ་གྲོལ་
ནས་གསོལ་ཇ་མགྱོགས་བཞེས་ཀྱིས་བསངས་དང༌། ཆབ་གཏོར་སོགས་་་་་
གསུངས་ནས་ཆུ་ཚོད་བརྒྱད་དང་ཕྱེད་ཀར་ཐུན་ལ་བཞུགས་དགོས། དེ་ནས་
ཆུ་ཚོད་12:30ཐུན་ཐེངས་གཉིས་པ་གྲོལ། ཆུ་ཚོད་གཉིས་ཙམ་སྐུ་ངལ་གསོས་
ཏེ་2:30ནས་ཐུན་ཚུགས། ཆུ་ཚོད་4: 30ཐུན་གསུམ་པ་གྲོལ་ཕྲལ་འདུ་ཁང་
ནང་དུ་མཉམ་འཚོགས་ཀྱིས་གསོལ་ཁ་དང་གཤིན་པོའི་བྱང་མང་གི་བྱང་ཆོག་
ངང་སོན་པོའི་སྐུ་རིམ་སོགས་ཆུ་ཚོད་གཉིས་ཙམ་གསུང་ནས་ཆུ་ཚོད་གཅིག་ཙམ་
སྐུ་ངལ་གསོས། ཡང་ཆུ་ཚོད་8:00ཐུན་བཞི་པ་འཚོགས་ནས་12:30ཐུན་
བཞི་པ་གྲོལ། དེ་ནས་གསུང་གཅོད་སོགས་གསུང་དགོས་པ་བཅས་ཁྱོན་ཉིན་
མཚན་ཆུ་ཚོད་ཉི་ཤུ་རྩ་བཞིའི་ཆ་ནས་ངལ་གསོ་དང༌། ཞལ་ལག ནམ་་
དགུང་དུ་གཟིམ་ཕྲན་བུ་བཅས་པར་ཆུ་ཚོད་བདུན་ཙམ་གྱི་ཡུན་ཡོད་པ་ལས་ཆུ་
ཚོད་བཅུ་བདུན་རིང་ཐུན་ངང་ཞལ་འདོན་རྟག་ཏུ་གནང་དགོས། ཁྱོན་ཉིན་
རེ་ཐོར་ཐུན1. ཉིན་ཐུན་1. དགོང་ཐུན་1. སྲོད་ཐུན་1. བཅས་ཐུན་བཞི་དང་
དེའི་ཐུན་བར་ལ་མ་གཏོགས་ཐུན་ལ་བཞུགས་རིང་མཆེད་གྲོགས་ཕན་ཚུན་འགྲོ་
འོང་དང་བྲེ་མོའི་གཏམ་གླེང་སོགས་ཅིའང་མཛད་མི་ཆོག་ཅིང་རང་རང་བསམ་
གཏན་གྱི་ཁང་བུར་དགེ་སྦྱོར་ཁོ་ནར་འགྲུས་ཏེ་བཞུགས་དགོས། མཚན་་་་་
གཟིམས་སྐབས་སུ་ཡང་རང་རང་གྲྭ་ཁྲིའི་ནང་དུ་དཀྱིལ་དཀྲུང་གིས་ཙོག་བུར་
ལུས་རྣམ་སྣང་ཆོས་བདུན་དུ་གོམས་པར་བྱས་ནས་བཞུགས་དགོས་པ་ལས་རྐང་
རྐྱང་ལག་བསྣར་ཕལ་སྤྱོད་གང་བྱུང་རིགས་མཛད་མི་ཆོག
སྒྲུབ་ཁང་ནང་དུ་ཡི་དམ་གྱི་བཟླས་སྙེན་ཆེ་བ་ཁག་རེ་བསྐྱེལ་ཟིན་པ་དང་
547



ཆོས་མཚམས་གཏང་རགས་ཀྱིས་ཚུལ་དུ་ཚོགས་འཁོར་རེ་གཤམ་སྲོལ་ཡོད་པར་
སྒྲུབ་བླ་གཉིས་རེ་ཟུང་སྦྲེལ་བྱས་ཏེ་འཁོར་རེས་ཀྱིས་ཚོགས་འཁོར་རྒྱས་པ་དང་།
གཏོང་སྒོ་ཉིན་ཁྱོངས་གསུམ་རེ་བཅས་ཤིན་ཏུ་རྒྱས་པ་གཏོང་དགོས། འདིའི་
སྐབས་རྒྱལ་དབང་ཀརྨ་པའི་རྩེ་གཟིམ་ཆུང་དང་། རང་རང་གི་དགེ་རྒན་དང་
སྐྱབས་ཡུལ་དཀར་ཉེ་སྦྱིན་བདག་ཁག་དང་ཕ་མ་སྤུན་མཆེད་སོགས་ལའང་་་་
གསོལ་ཚོགས་ཚོགས་རྫས་དང་བཅས་གཟབ་གཟེངས་དང་དོད་དང་ལྡན་པ་
རྒྱས་གཤོམས་ཀྱིས་འབུལ་སྲོལ་ཡོད། །
སྒྲུབ་གྲྭའི་སྒྲུབ་པ་པོ་ཉི་ཤུ་རྩ་ལྔ་སྐོར་ལ་སྒྲུབ་དཔོན་གཅིག་གམ་གཉིས་གང་
རུང་དང་། སྒྲུབ་གཡོག་གཅིག་བཅས་མི་ཉི་ཤུ་རྩ་བརྒྱད་ལ་མཚུར་བླ་བྲང་ནས་
ཟུར་དུ་ལོ་འཁོར་གཏོང་སྒོ་མར་རྒྱ་མ་90ཇ་བག་ཆུང་27འབྲས་རྒྱ་མ་45གྲོ་ཞིབ་
རྒྱ་ མ་ 45ཙམ་པ་རྒྱུ་མ་45ཤ་ནོར་དེབ་འབྲིང་བ་2རེ་ (རྒྱུ་མ་ 300) ཚྭ་རྒྱུ་མ་
20བུལ་ཏོག་རྒྱུ་མ་4. 5ཙམ་བཅས་དང་། མེ་ཤིང་ཐད་རང་རང་སྦྱིན་བདག་
སོ་སོས་ནར་གཏོང་གིས་འབུལ་གི་ཡོད་པ་བཅས། གཞན་ཡང་བླ་མ་སོ་སོའི་གྲྭ་
སྐལ་འགྱེས་ཕོགས་དང་། ཚོགས་འཕར་མའི་སྐབས་སུ་མང་ཇ་བཞེས་ཐུག་གི་
སྐུ་ སྐལ་ སོགས་ སྒར་ གྱི་ ཚོགས་ གཞུང༌ ནས་ སྐུ་ སྐལ་ འབུལ་ གྱི་ ཡོད་ པ་ དང་།
བསམ་གཏན་ཁང་བུ་སོ་སོར་གྲྭ་ཁྲི་དང་བཞུགས་གདན་གཏོར་སྒམ། ཕྱག་
དཔེ་རྣམས་ཀྱང་བླ་བྲང་ནས་སྒྲིག་བཤོམས་མཛད་དེ་སྒེར་གྱི་ཐབ་ཚོལ་བྱེད་མི་
དགོས་པ་བཅས་ཡིན།
(༡༩) དཔལ་ཀརྨ་པ་ཆེན་པོའི་ཐུགས་སྲས་བུ་སློབ་ཀྱི་
བྱུང་བ་རགས་ཙམ་བརྗོད་པ། །
དེ་ལྟར་རྗེ་དུས་གསུམ་མཁྱེན་པ་ནས་བཟུང་ཀརྨ་པ་ཡབ་སྲས་དེ་དག་གི་
548



སློབ་མའི་གཙོ་བོ། སངས་རྒྱས་རས་ཆེན། གྱ་བ་གངས་པ། ནམ་མཁའ་
འོད། ཡེ་ཤེས་བླ་མ། གཙང་སྟོན་ཚུལ་སེང་། གཙང་པ་རྒྱ་རས། རྨ་སེ་
བློ་གྲོས་རིན་ཆེན། མཚུར་ཕུ་འཇམ་དབྱངས་ཆེན་པོ། ཀརྨ་ཕྲིན་ལས་གཉིས་
པ། ཞ་ལུ་ལོ་ཙཱ་བ། དྭགས་རམ་ཆོས་རྒྱལ་བསྟན་པ། དྭགས་རམ་པ་བཀྲ་
ཤིས་རྣམ་རྒྱལ། རྗེ་དབོན་ཀརྨ་ངེས་ལེགས། འབེ་ལོ་ཚེ་དབང་ཀུན་ཁྱབ།
གཉན་རས་དགེ་འདུན་འབུམ། ཡང་རིའི་རྟོགས་ལྡན་བརྒྱད་ཅུ། བན་སྒར་
བ་འཇམ་བཟང་། སངས་རྒྱས་མཉན་པ་གྲུབ་ཆེན། ཨེ་བ་དྲུང་ཡིག་པ།
སྟང་ཚང་ཡང་དག་ཙཱ་རི་རྟོགས་ལྡན། བམ་སྟེང་སྤྲུལ་སྐུ་སོགས་མཁས་གྲུབ་
གཉིས་ལྡན་གྱི་སློབ་མའི་ཚོགས་ཤིན་དུ་མང་པོ་རྒྱུན་མ་ཆད་པར་བྱུང༌། །
(༡༥) མཚུར་ཕུའི་གདན་རབས་ཇི་ལྟར་བྱོན་པའི་
རིམཔ་མདོར་བསྡུས།
གདན་རབས་སུ་རྗེ་དུས་གསུམ་མཁྱེན་པ་གཤེགས་རྗེས་ལྷོ་ལ་ཡག་པ་བྱང་
ཆུབ་དངོས་གྲུབ་ནས་གདན་ས་ལོ་གཉིས་གསུམ་ཙམ་གྱི་བར་དུ་མཛད། དེ་
རྗེས་དུས་གསུམ་མཁྱེན་པའི་སློབ་མ་སྟོད་ལུང་གྲུམ་པ་རང་བྱུང་སངས་རྒྱས།
དེ་རྗེས་བྱ་བ་གངས་པ། དེ་རྗེས་རྒྱ་མཚོ་བླ་མ། དེ་རྗེས་རིན་ཆེན་གྲགས།
འདི་གདན་སར་བཞུགས་ཐོག་ཀརྨ་པཀྴི་ཁམས་ནས་བྱོན་ཏེ་གདན་ས་མཛད།
དེ་རྗེས་ཀརྨ་པའི་སྣག་དབོན་རིན་པོ་ཆེ། དེ་རྗེས་ཀརྨ་པའི་རུས་དབོན་བླ་མ་
གནས་ནང་པ། དེ་རྗེས་ཀརྨ་པའི་མཆེད་ཡ་གཙུག་ཏོར་སྐྱབས་ཀྱི་སྲས་ཨ་་
དབང་ཡེ་ཤེས་དབང་ཕྱུག་དེའི་སྲས་བླ་མ་བཀྲ་ཤིས་འབུམ། དེ་རྗེས་བཀྲ་ཤིས་
འབུམ་པའི་མཆེད་ཡ་དབོན་པོ་ཨ་དཔལ་གྱི་སྲས་ཆེ་བ་བླ་མ་དབང་རིན། དེ་
རྗེས་ཚད་མ་པཎྜ་ཏས་ཟླ་དྲུག་མཛད། ཡང་བླ་མ་དབང་རིན། དེ་རྗེས་བླ་མ་
549



གནས་ནང་བའི་དབོན་པོ་བླ་མ་རིན་ཆེན་དཔལ་ལ་ཆོས་རྗེ་རང་བྱུང་རྡོ་རྗེས་
གདན་ས་བསྐོས། འདི་ལ་བླ་མ་ནག་པོ་ཞེས་ཀྱང་བྱ། དེ་རྗེས་ཁོང་གི་སྤུན་བླ་
མ་ཆོས་བྱང༌། དེ་རྗེས་ཨ་དཔལ་གྱི་སྲས་གཉིས་པ་བླ་མ་ཆོས་རྒྱལ། འདི་ལ་
དང་པོར་ཆང་གུའི་གུང་གི་ལས་ཀ་གསེར་གྱི་ཐམ་ཁ་ཤེལ་གྱི་ཐོ་ཤུ་དང་བཅས་པ་
བྱུང༌། དེ་རྗེས་བླ་མ་ཆོས་རྒྱལ་གྱི་མཆེད་ཡ་ཆོས་བློ། དེ་རྗེས་ཆོས་བློའི་གཅུང་
པོ་དཀའ་ཐུབ་ཀྱི་བུ་ཆེ་བ་རིན་པོ་ཆེ་ཀུན་དགའ་བློ་གྲོས། དེ་རྗེས་ཀུན་བློའི་
མཆེད་ཡ་ཆོས་ཀྱི་འོད་ཟེར། འདིས་ལོ་ཉི་ཤུ་རྩ་བཞིར་གདན་ས་བཟུང་སྟེ་
གཤེགས་རྗེས་དེའི་མཆེད་ཡ་བསོད་ནམས་རྒྱ་མཚོའི་སྲས་ཆེ་བ་འཇམ་དབྱངས་
དོན་གྲུབ་འོད་ཟེར། འདིས་གདན་ས་མཛད་ཐོག་ཏུ་ཆོས་ རྗེ་དེ་བཞིན་་་་་
གཤེགས་པ་གོང་ཐོགས་ནས་གསེར་གྱི་ཐམ་ཁ། ཀན་ཏིང་ཏཱ་གུ་ཤྲཱིའི་ལས་ཀ་
ཀའོ་མིང་དང་བཅས་པ་ལག་ཏུ་ལོན། གདན་ས་ལོ་བཞི་བཅུ་ཞེ་གསུམ་མཛད་
པ་དང་རྗེ་བཅུ་བཞི་པ་ཐེག་མཆོག་རྡོ་རྗེ་ཞིང་དུ་གཤེགས་རྗེས་རྗེ་དབོན་སྤྲུལ་སྐུ་
རྣམ་གཉིས་ཞེས་དོན་གྲུབ་སྤྲུལ་པའི་སྐུ་དང༌། ཆོས་དབང་སྤྲུལ་སྐུ་རྣམ་གཉིས་
ནས་གདན་འཛིན་མཛད་པ་བཅས་གདན་རབས་རིམ་པར་བྱོན། །
(༡༦)མཚུར་ཕུ་དགོན་གྱི་གྲྭ་རྒྱུན་ཡོང་ཁུངས་སྐོར།
རྨི་ ལི་ རྒྱལ་ ཐང་། འབའ་ པ། རྒྱལ་རོང་། མི་ཉག སོག་པོ།
འཇང་ས་ཐམ། ཚ་བ་རོང་པ་སོགས་དང་སྡེ་དགེ་གཙོ་བོར་གྱུར་བའི་མདོ་
ཁམས་ཁུལ། བྱང་རིགས། དབུས་གཙང་། དྭགས་ཀོང་། སྤོ་བོ། ལ་
སྟོད་ལྷོ་བྱང་། མངའ་རིས། ལ་དྭགས། འབྲས་ལྗོངས། འབྲུག་པ་
སོགས་གང་ས་ནས་ཡོང་སྲོལ་ཡོད་ཅིང་། མང་ཆེ་བ་ཁམས་རིགས་དང་བྱང་པ།
དབུས་གཙང་བཅས་ཡིན། །
550



(༡༧) བཤད་སྒྲུབ་ལུང་རིག་དར་ཚུལ་ནི།
ཀརྨ་པ་སྐུ་འཕྲེང་བརྒྱད་པ་ཡན་ཆད་དུ་ནང་བརྟག་རྒྱུད་གསུམ་གྱི་བཤད་
པ་མཛད་པ་ཙམ་ལས། གཙོ་བོར་སྒྲུབ་བརྒྱུད་ཀྱི་བཀའ་བབས་ལ་བརྟེན་ཟབ་
དོན་ཉམས་བཞེས་སྒྲུབ་པ་གནང་ནས་གྲུབ་པའི་གོ་འཕང་མཐོན་པོར་གཤེགས་
པ་ཞིག་ཡིན། བརྒྱད་པ་མི་སྐྱོད་རྡོ་རྗེ་ནས་ལུང་གི་བསྟན་པ་དར་ཞིང་རྒྱས་
པའི་དུས་ལ་བབས་པ་དགོངས་ནས། གསུང་རྩོམ་པོ་ཏི་སུམ་ཅུ་བརྩམས་ནས་
ཕར་ཕྱིན་ལ་སོགས་པའི་གཞུང་ཆེན་མོ་ལྔའི་འགྲེལ་ཆེན་གྱིས་མཚོན་པའི་མདོ་
སྔགས་རིག་གནས་ཡོངས་ཀྱི་བཤད་པའི་རང་རྐང་བཙུགས་ཤིང༌། དེ་ནས་
བཟུང་སྟེ་བཀའ་བརྒྱུད་ལ་མདོ་སྔགས་རིག་གནས་ཡོངས་ཀྱི་བཤད་པ་ཤུགས་
ཆེན་དར་ཞིང་རྒྱས་པར་གྱུར་ཏོ། །
(༡༨)མཚུར་ཕུ་སྒར་ཆེན་གྱིགདན་ས་ཆེན་པོའི་
དགོན་ལག་ཇི་ཡོད་ཀྱི་སྐོར།
སྔར་མཚུར་ཕུའི་དགོན་དེབ་ཆེན་མོའི་ནང་འཁོད་ཀར་དགོན་བརྒྱ་དང་
བརྒྱད་ཅུ་དང་གསེར་ཕྲུ་སྟོང་དང་རྩ་གཉིས་ཙམ་ཡོད་པར་གསལ་ཡང་བར་ལམ་
ཀར་བསྟན་ཉམས་ཉེས་ཚབས་ཆེན་བྱུང་སྟེ་ཕྱིས་རྒྱལ་དབང་ཀརྨ་པ་བཞུགས་
ཡུལ་གདན་ས་མཚུར་ཕུ་མ་མོ་དང་། དགོན་ལག་འགའ་ཞིག་བཅས་ཀྱི་མཚན་
ཐོ་ནི།
1, ཆབ་མདོ་ཀརྨའི་དགོན་པ། 2, སྒ་ཁྲ་མགུ་དགོན་པ། 3, སྒ་
བན་ཆེན་དགོན། 4, ཆབ་མདོ་ཀམ་པོ་གནས་ནང་དགོན། 5, ནང་ཆེན་
ཚང་གསར་དགོན་པ། 6, ནང་ཆེན་འབར་མ་དགོན་པ། 7, ལྗང་ཤུ་བྷམ་
551



དགོན། 8, ལི་ ཐང་ སྤང་ ཕུག་ དགོན། 9, ལ་ ཐང་ འབྲུག་ རྗེ་ དགོན།
10, ཤར་ཕྱོགས་སྤུང་རི་དགོན་པ། 11, སྤོ་བོ་ཕོ་ལུང་དགོན་པ། 12, སྤོ་
བོ་སྟོང་མཇུག་དགོན། 13, སྤོ་བོ་ལག་གཡས་དགོན་པ། 14, ལྷོ་བྲག་ཉི་
ལྡེ་དགོན། 15, ཨ་མདོ་བར་མཐའ་ཁྱུང་རྫོང་དགོན། 16, ལྗོངས་ནག་
མཇི་རི་དགོན་ (ནག་ཆུ་སྤང་ཀོང་རྫོང་) 17, ནག་ཆུ་ལྗོངས་ནག་སྡོམ་
མཐིལ་དགོན་པ། 18, དཀར་ཆུང་དགོན་པ། 19, གནམ་ཆུང་དགོན་པ།
20, ཤན་རྩ་རྫོང་ཤ་བྲག་དགོན། 21, སྒར་སྡེ་དགོན་པ། _22, སྟོད་སྟག་
མགོ་ལ་རྒྱབ་དགོན་པ། 23, སྟོད་རང་དོན་དགོན་པ། _24, སྟོད་ཕྱོགས་
བཅུ་དགོན་པ། 25, སྟོད་སྨན་སྡོང་དགོན། 26, སྟོད་སྨན་སྡོང་ཨ་ནིའི་
དགོན། 27, འབུ་དཀར་གླང་པོའི་དགོན། 28, སྒེར་རྩེ་ཙག་ཏི་དགོན་པ།
29, བྲག་སྐྱ་དགོན་པ། 30, གོ་ཡུ་དགོན་པ། 31, སྟོད་སྒོ་ཤར་དགོན།
32, སྟོད་ ཛོ་ རོ་ བཙན་ ཁང་ དགོན། 33, སྟོད་ གློ་ བསམ་ གླིང་ དགོན།
34, ཡངས་ཅན་སྒ་ལོ་དགོན་ ( མོ་དགོན་) 35, ཡངས་ཅན་རྡོ་རྗེ་གླིང་
(མོ་དགོན་) བཅས་རྣམས། །
དེ་སྔའི་གྲྭ་རྒྱུན་ཡོང་ཁུངས་གསར་པ། དྲུང་རམ་རྒྱལ་སྤྲུལ་གྱི་གྲྭ་རྒྱུན།
བན་ཆེན་སངས་རྒྱས་མཉན་པའི་གྲྭ་རྒྱུན། ཁྲ་མགུ་ ཨ་ཁྲོ་དགོན་པ། ནང་
ཆེན་དིལ་ཡག ནང་ཆེན་རྟ་ན་དགོན་པ། ཀོང་པོ་བྲག་དཀར། ལྷ་ཆུ་
དགོན་པ་བཅས། །
（༡༩) སྒར་ཆེན་རྒྱུན་གྱི་ཉིན་རེའི་ཚོགས་ཐེངས་དང་
མང་ཇ་བཞེས་ཐུག་ཐེངས་གྲངས་སྐོར།
རྒྱུན་གཏན་ཞོགས་ཚོགས་དང་།
552
སྤག་ཇ།
གུང་ཚིགས།
ཡར་་་་་



ཚོགས་བཅས་ཚོགས་ཐེངས་བཞི་ལ། དང་པོ་ཞོགས་པ་སྤག་ཇ་ཟེར་བ་གསོལ་
ཇ་བཞེས་ཅན་དོ་རེ། གཉིས་པ་བཞེས་ཐུག་བཞེས་ཅན་གསུམ་རེ། དེ་རྗེས་
རྐྱང་ཇ་ཞེས་པ་བཞེས་ཅན་གང་རེ། དེ་ནས་ཚོགས་ཐེངས་གྲོལ། དེ་རྗེས་
སྤག་ཇའམ་སྐྱོར་ཇ་ཟེར་བ་བཞེས་ཅན་དོ། དེ་རྗེས་རྐྱང་ཇ་ཞེས་པ་བཞེས་ཅན་
གང་། དེ་ནས་གསོལ་ཚིགས་གྲོལ། དེ་ནས་ཡར་ཚོགས་ལ་རྐྱང་ཇ་བཞེས་
ཅན་གང༌། དེ་ནས་ཚོགས་ཐེངས་ཡར་འཚོགས་ནས་བཞེས་ཐུག་བཞེས་ཅན་
དོ། དེ་རྗེས་རྐྱང་ཇ་བཞེས་ཅན་གང༌། དེ་རྗེས་སྐྱོར་ཇའམ་བཀྲ་ཤིས་ཇ་ཞེས་
པ་ བཞེས་ ཅན་དོ་རེ་ བཅས་ཁྱོན་ ཉིན་ རེ་བཞེས་ ཐུག་ ཐེངས་ གཉིས་ རེ་ དང༌།
མང་ཇ་ཐེངས་བཅུ་རེ་བཅས་ཉིན་རེ་ཇ་ཐུག་ཐེངས་བཅུ་གཉིས་རེ་དང་། དགུ་
གཏོར་གྱི་སྒྲུབ་མཆོད་སྐབས་སུ་གསོལ་ཇ་ཐེངས་གཉིས་འཕར་མ་བཅས་ཇ་ཐུག་
ཐེངས་བཅུ་བཞི་རེ་འབུལ་དགོས་པ་བཅས་སོ། ། -
(༢༠)སྒར་ཆེན་མགོན་སྒྲུབ་དགུ་གཏོར་ཆེན་མོའི་སྐབས་ཀྱི་
གསོལ་ཚོགས་དུས་རིམ་སྐོར།
ཞོགས་པ་ཆུ་ཚོད་8：45འདུ་ཁང་མཆོད་གཡོག་གི་ལག་གཡོག་ནས་རྡོ་རྗེ་
སློབ་དཔོན་དང་། ཆོས་ཁྲིམས་པ། དབུ་ཁྲི་པ། དབུ་ཆུང་། དགེ་་་་
གཡོག་ཡན་གོ་རིམ་གྱིས་སོ་སོའི་གཟིམ་ཤག་ཏུ་ཚོགས་གཏོང་རན་སོང་ཞེས་པའི་
བཞེངས་བརྡ་ཕུལ་བ་ནས་གསོལ་ཚོགས་མ་ཚོགས་བར་སྐར་མ་བཅོ་ལྔའི་ནང་
ཚུད་དུ་ཚང་མ་ཞལ་ཁྲུས་གཙང་སྦྲ་སོགས་མཛད་དགོས། ཆུ་ཚོད་9：00པའི་
སྟེང་མཆོད་གཡོག་གིས་འདུ་ཁང་ཐོག་ནས་འཁར་རྔ་གསུམ་རྡུངས་བརྡུངས་
ཟིན་པ་དང་། དགེ་གཡོག་གིས་འདུ་ཁང་སེང་གཡབ་མཐོང་ནས་ རྔ་བརྡ་་
བརྡུངས་མ་ཐག་དགེ་འདུན་ཐམས་ ཅད་འདུ་ཁང་དུ་ཚོགས་ལ་ཕེབས་དགོས།
553



ཆུ་ཚོད་12：00ཙམ་ལ་ཚོགས་ཐེངས་དང་པོ་མར་གྲོལ། ཆུ་ཚོད་12：15
ནས་ཚོགས་ཐེངས་གཉིས་པ་ཡར་འཚོགས། ཆུ་ཚོད་15：00ནས་ཚོགས་
ཐེངས་གཉིས་པ་གྲོལ། ཆུ་ཚོད་15：15ནས་ཚོགས་ཐེངས་གསུམ་པ་ཡར་
འཚོགས། ཆུ་ཚོད་19：00ལ་གསོལ་ཚིགས་སུ་མར་གྲོལ། ཆུ་ཚོད་་་་་་་
20： 00ལ་ཞལ་ལག་མཆོད། ཆུ་ཚོད་21：00འཁར་རྔ་དང་རྔ་བརྡ་གོང་
མཚུངས་ཐོག་ཡར་འཚོགས། ཆུ་ཚོད་24：00ཆབ་སིལ་(ཆབ་གསངས་)
ཚོགས་ གྲོལ། ཆུ་ཚོད་ 24：15ཚོགས་ ཡར་འཚོགས། ཆུ་ཚོད་2：30
ཚོགས་ཐེངས་གཉིས་པ་གྲོལ། ཆུ་ཚོད་3：00ལ་ཚོགས་ཡར་འཚོགས། ཆུ་
ཚོད་5： 30ལ་ཆབ་ སིལ་ གྲོལ། ཆུ་ཚོད་ 5： 40ལ་ཚོགས་ ཡར་འཚོགས།
ཆུ་ ཚོད་ 7：00ཚུན་ ལ་ ཚོགས་ གྲོལ། ཁྱོན་ ཞོགས་ ཚོགས་ གསུམ་ དང་།
དགོང་ཚོགས་བཞི་བཅས་ཉིན་མཚན་འཁོར་ཡུག་ཏུ་བསྡོམས་ཆུ་ཚོད་17：55
བར་གསོལ་འཚོགས་ཚོགས་དགོས། །
（༣ ༡)ལོ་འཁོར་སྒྲུབ་མཆོད་ཁག་གི་ཚྭ་གྲྭ་དང་ཚོགས་འཁོར། ཕྱག་འགྱེད་
གསོལ་ཕོགས་ཆེན་མོ་སོགས་འཆར་ཅན་བསྙེན་བཀུར་གྱི་
གཏོང་སྒོའི་རིགས་ཇི་ལྟར་གཏོང་དགོས་པའི་སྐོར།
ཧོར་ཟླ་བཅུ་པ། ལོ་ལྟར་གསོལ་ཕོགས་ཆེན་མོའི་སྐབས་དགེ་འདུན་
རེར་གསོལ་ཕོགས་འབྲུ་དགེ་འདུན་ཕོགས་འབོ་བཅུ་གཉིས་རེ་(ཕོགས་འབོ་
བཅུ་གཉིས་ལ་གཏན་ཚིག་མཁར་རུའི་ཁལ་དགུ་རེ་ཡོད་)འབུལ་དགོས་པའི་
ཐོག་ཧོར་ཟླ་10ཚེས་14ནས་བཟུང་ཐོག་མར་གཏོར་གཞི་ཞེས་པའི་ཚོགས་ཉིན་
གཉིས་ལ་ཚྭ་གྲྭ་གྲྭ་རེར་ཉི་མ་རེར་ཁ་ཟས་ལག་བསྡོགས་ ( ཁ་ཟས་ལྷས་མ་ཅན་)
གཅིག་རེ། རྩམ་ཕུལ་རྟགས་དོ་རེ། ཤ་རྒྱུར་ཆུང་གཉིས་རེ་བཅས་འབུལ་
དགོས་པ་དང་། དབུ་ལས་ཁག་ལ་སྐལ་འཕར་འགྲོ་ཡུལ་སྤྱི་ཁྱབ་མཁན་པོ་དང་
554



མཁན་པོ་ཁྲི་པ། རྡོ་རྗེ་སློབ་དཔོན་དང་། དབུ་མཛད་ཁྲི་པ་གསུམ། ཆོས་
ཁྲིམས་པ་རྣམས་ལ་ཉིས་སྐལ་དང་། དབུ་ཆུང་།་ མཆོད་གཡོག དགེ་་
གཡོག་བཅས་པར་ཕྱེད་སྐལ་རེ་བཅས་འབུལ་དགོས་པ་ལས་སྐུ་མདུན་པ་དང་།
ཕྱག་མཛོད་ཡིན་ཀྱང་སྐལ་འཕར་མེད་ (གསོལ་ཚོགས་ཉིན་རེ་ལ་དགེ་འདུན་
རེར་ཚྭ་གྲྭ་ཕྱག་འགྱེད་ཀྱི་ཐོབ་གཞི་འགྲོ་སྟངས་གོང་གསལ་ལྟར་ཐམས་ཅད་ལ་
གཅིག་མཚུངས་ཡིན་)དེ་རྗེས་ཀར་གླིང་ཞི་ཁྲོ་ཉིན་བདུན་ལ་དགེ་འདུན་རེར་ཁ་
ཟས་ལག་བསྡོགས་བདུན་རེ་དང༌། རྩམ་ཕུལ་རྟགས་བཅུ་བཞི། ཤ་རྒྱུར་
ཆུང་བཅུ་བཞི། སྐལ་འཕར་འགྲོ་ཡུལ་གོང་མཚུངས། །
ཧོར་ཟླ་བཅུ་གཅིག་ནང་། དཔལ་མགོན་ཕྱག་བཞི་པའི་སྒོ་ནས་ཉི་ལྡོག་
གཏོར་རྒྱུག་བཅས་ཉིན་དགུ་ལ་དགེ་འདུན་རེར་ཚྭ་གྲྭ་ཁ་ཟས་ལག་བསྔོགས་་
བརྒྱད་རེ། རྩམ་ཕུལ་རྟགས་16ཤ་རྒྱུར་ཆུང་16སྐལ་འཕར་འགྲོ་ཡུལ་གོང་
བཞིན་ཐོག་སྒར་གྱི་དབུ་ཆོས་དང་སྐུ་མདུན་པ་ཕྱག་ཁང་བཅས་ཀྱི་ལས་ཚན་ཆེ་
ཁག་རྣམས་ལ་སྤག་འཛུགས་ཞེས་པའི་ཞལ་ཟས་མར་གྱི་ཁྲ་ཚགས་ཅན་རྩེ་མོར་བུ་
རམ་སྒར་མའི་ཡར་སྒྲོག་བྱས་པ་རེ་བཅས་འབུལ་དགོས་པ་དང་། དབུ་ཆོས་
ལྷན་ རྒྱས་ ཕྱག་ ཁང་ དུ་ གདན་ ཞུས་ ཀྱིས་ གསོལ་ ཇ་ དང༌། གསོལ་ ཞིབ།
གསོལ་ཀྲུམ་སྐམ་གསོལ་བཅས་ཀྱི་གུང་ཚིགས་ཐེངས་གཅིག་འབུལ་དགོས། དེ་
རྗེས་མི་འཁྲུག་པ་ཉིན་གསུམ་ལ་གྲྭ་རེར་ཚྭ་གྲྭ་རྩམ་པ་ཕུལ་རྟགས་6དང༌། ཤ་
རྒྱུར་ཆུང་6དེ་རྗེས་དད་སྦྱིན་ཁག་ནས་སྦྱོར་འཇགས་ཞུས་པའི་འོད་ཆོག་ཉིན་
གསུམ་ལ་གྲྭ་རེར་ཚྭ་དོད་དངུལ་ཞོ་གསུམ་རེ་(འདི་སྔར་ལམ་ཊམ་དཀར་གཉིས་
རེ་ཡིན་འདུག）
མགོན་ཁང་ཆེན་མོའི་ནང་རྟེན་དོད་བདུད་ལས་རྣམ་རྒྱལ་ལ་ཆོག་གྲྭ་བཅུ་
གསུམ་ནས་ཉིན་བདུན་ཚོགས་དགོས་པར་ཕྱག་འགྱེད་གྲྭ་རེར་ཉིན་རེར་དངུལ་
ཊམ་དཀར་ཞོ་མེད་སྐར་ཕྱེད་བརྒྱད་རེ་དངོས་མདོག་འབུལ་དགོས། དེ་རྗེས་
555



སྔགས་གསོལ་ཞེས་པ་ཆོག་གྲྭ་བཅུ་གསུམ་ནས་ཉིན་ལྔ་འཚོགས་དགོས་པར་ཉིན་
རེ་དགེ་འདུན་རེར་ཕྱག་འགྱེད་དངུལ་ཊམ་དཀར་ཞོ་མེད་སྐར་ཕྱེད་བརྒྱད་རེ།
དེ་སྐབས་དགེ་འདུན་ ཁག་ གཅིག་གྲྭ་ཚང་དགུ་གཏོར་ཉིན་དགུ ཟུར་རིའི་
དགུ་གཏོར་ཉིན་དགུ་བཅས་ལ་ཕྱག་རོགས་སུ་ཕེབས་དགོས་པར་ཚྭ་གྲྭ་ཕྱག་་
འགྱེད་གོང་བཞིན་གྲྭ་ཟུར་ཁུངས་སོ་སོ་ནས་འབུལ་དགོས། །
དེ་རྗེས་མཆོད་བརྗོད་རབ་གསལ་ཉིན་བཞི་ལ་དགེ་འདུན་རེར་ཚྭ་དོད་
དངུལ་ཞོ་གསུམ་རེ་འབུལ་དགོས།
ཧོར་ཟླ་བཅུ་གཉིས་པའི་ནང་། སྒར་ཆེན་དགུ་གཏོར་ཆེན་མོའི་མཚད་
མ་གཏང་རགས་ཉིན་དགུ་ལ་དགེ་འདུན་རེར་ཚྭ་གྲྭ་ཁ་ཟས་ལག་བསྡོགས་8རེ།
རྩམ་ཕུལ་རྟགས་16ཤ་རྒྱུར་ཆུང་16ཕྱག་འགྱེད་དངུལ་ཊམ་དཀར་རེ། དབུ་
ཆོས་ལས་སྣེ་རྣམས་ལ་ སྐལ་འཕར་འགྲོ་ཡུལ་གོང་མཚུངས། དགུ་གཏོར་་་་
སྐབས་འཆམ་འགྱེད་ཞེས་པ་དགེ་འདུན་རེར་དངུལ་ཊམ་དཀར་རེ་བཅས་་་་་
འབུལ་དགོས།
ཧོར་ཟླ་དང་པོའི་ནང་། ཚེས་དགུ་ནས་ཚེས་སུམ་ཅུའི་བར་ཡོང་དགེ་མི་
འགྱུར་རྡོ་རྗེའི་ཚེ་སྒྲུབ་ཐབས་ཤེས་ཁ་སྦྱོར་ཉིན་བདུན་ལ་དགེ་འདུན་རེར་ཕྱག་
འགྱེད་དངུལ་སྲང་གང་ཞོ་ལྔ་རེ་འབུལ་དགོས། །
སྐུ་མཆོད་བླ་མ་མཆོད་པ་ཉིན་བདུན་ལ་ཚྭ་གྲྭ་ཁ་ཟས་ལག་བསྡོགས་7རེ།
རྩམ་ཕུལ་རྟགས་14 ཤ་རྒྱུར་ཆུང་14སྐལ་འཕར་འགྲོ་ཡུལ་གོང་མཚུངས་བཅས་
དང༌། མཆོད་གོང་ཕྱག་བཞི་པའི་དགུ་གཏོར་ཉིན་བརྒྱད་ལ་ཚྭ་གྲྭ་གོང་་་་་
མཚུངས་མཆོད་གོང་ནས་འབུལ་དགོས་བཅས།
ཧོར་ཟླ་ གཉིས་ པའི་ ནང་། ཧོར་ ཟླ་ གཉིས་ པའི་ ཚེས་ གཉིས་ ནས།
སྒྲོལ་མ་དངོས་གྲུབ་ཀུན་སྩོལ་དང་། ཕག་མོ་བམ་བསྐྱེད་མ། ཀམ་ཚང་ཚེ་
རིང་མ་དང༌། རྣམ་སྲས་རྟ་བརྒྱད་བཅས་ཚེ་གཡང་ཁ་སྤྲོད་ཉིན་བདུན་ལ་དགེ་
556
་



འདུན་རེར་ཕྱག་འགྱེད་དངུལ་ཊམ་དཀར་3རེ་དང་། འབྲུ་ཕུལ་རྟགས་7རེ་
འབུལ་དགོས་པ་དང༌། དེའི་སྐབས་ལྷ་ས་བླ་བྲང་ཕྱག་མཛོད་དུ་གཡང་གསོས་
ཕེབས་མཁན་ཚེ་རིང་མགོན་ཁང་གི་སྐུ་གཉེར་བཞི་བསྣན་པའི་བླ་གྲྭ་བརྒྱད་ཀྱི་
ཕྱག་འགྱེད་སྐུ་སྐལ་ཊམ་དཀར་རྣམས་རྡོ་རྗེ་སློབ་དཔོན་ནས་བཞེས་ཏེ་སློབ་་
དཔོན་གྱི་བཀོད་སྒྲིགས་འོག་སྒར་ཆེན་སྒྲུབ་མཆོད་ཁག་གི་དཀྱིལ་འཁོར་གྱི་ཐིག་
དང་རྡོ་ཚོན་འདེབས་མཁན་རྣམས་ལ་བགོས་འགྲེམ་གནང་སྲོལ་ལས་མི་འགྲོ་
རྣམས་ལ་གཞུང་གི་སྐུ་ཡོན་གྱིས་འཐུས་པ་བྱས་ཏེ་གནང་སྲོལ་མེད། །
དེ་རྗེས། བཀའ་འགྱུར་གདུགས་དཀར་སེར་ཚོགས་ཉིན་བདུན་ལ་དགེ་
འདུན་རེར་ཉིན་རེ་ཚྭ་དགོན་བྲེ་གང་རེ་དང༌། སྒྲོལ་མ་གཡུལ་མདོས་དང་།
བརྒྱ་བཞི་བཅས་སེར་ཚོགས་ཉིན་གསུམ་ལ་དགེ་འདུན་རེར་ཚྭ་གྲྭ་ཁ་ཟས་ལག་
བསྡོགས་གཉིས་རེ་དང་། རྩམ་ཕུལ་རྟགས་6ཤ་རྒྱུར་ཆུང་4རེ་བཅས། དེ་
རྗེས་ཟུར་ལུགས་ཀྱི་གཅོད་ཚོགས་ཉིན་བཞི་ལ་གྲྭ་རེར་ཚྭ་གྲྭ་ཁ་ཟས་ལག་བསྡོགས་
4རེ་དང་། རྩམ་ཕུལ་རྟགས་8ཤ་རྒྱུར་ཆུང་8སྐལ་འཕར་འགྲོ་ཡུལ་གོང་་་་་་
མཚུངས་བཅས།
ཧོར་ཟླ་གསུམ་པའི་ནང་། ཀ ་ ཐོགས་རིག་འཛིན་ཚེ་དབང་ནོར་བུས་་
མཛད་པའི་སྒྲོལ་རྒན་མ་ཞེས་པ་སྒྲོལ་མ་མཎྜལ་ཉིན་ལྔ་ལ་ཚྭ་དོད་དགེ་འདུན་
རེར་དངུལ་ཞོ་གསུམ་རེ་དང་། ཕག་མོ་ལྷ་ལྔའི་སྒྲུབ་མཆོད་ཉིན་བདུན་ལ་ཚྭ་
གྲྭ་ཁ་ཟས་ལག་བསྔོགས་7རྩམ་ཕུལ་རྟགས་14 ཤ་རྒྱུར་ཆུང་14སྐལ་འཕར་འགྲོ་
ཡུལ་གོང་མཚུངས། །
དེ་ནས་དད་སྦྱིན་ཁག་གིས་སྦྱོར་འབུལ་ཞུས་པའི་བཀའ་བརྒྱུད་མགུར་
མཚོ་ཉིན་ལྔ་ལ་དགེ་འདུན་རེར་ཚྭ་དོད་དངུལ་ཞོ་ལྔ་རེ། དེ་ནས་ཞི་ཁྲོ་པདྨ་
བཛྲ། ཉིན་བདུན་ལ་དགེ་འདུན་རེར་ཚྭ་གྲྭ་ཁ་ཟས་ལག་བསྡོགས་7རྩམ་ཕུལ་
རྟགས་14ཤ་རྒྱུར་ཆུང་14སྐུ་ཕྲེང་བཅོ་ལྔ་མཁའ་ཁྱབ་རྡོ་རྗེའི་དགོངས་རྫོགས་
557



ཉིན་གཅིག་ལ་དགེ་འདུན་རེར་ཕྱག་འགྱེད་དངུལ་ཊམ་དཀར་རེ་བཅས་འབུལ་
དགོས། །
ཧོར་ཟླ་བཞི་པའི་ནང་། ཚེས་བཅུ་ཉིན་བདུན་ལ་ཚྭ་གྲྭ་ཁ་ཟས་ལག་་་་
བསྡོགས་7རེ། རྩམ་ཕུལ་རྟགས་14ཤ་རྒྱུར་ཆུང༌14བཅས་དང་། (ཟབ་
མདུན་)ཕུར་པ་ལོ་གནང་རེས་སྐོར་སྐབས་ཚྭ་གྲྭ་སོགས་གོང་མཚུངས། ཧོར་
ཟླ་བཞི་པའི་ཚེས་ཉེར་གཉིས་ནས་ལྔ་པའི་ཚེས་གཅིག་བར་གྱི་ཉིན་བདུན་རིང་
དབུ་བསྐུལ་གྲུབ་ཚད་དགེ་འདུན་བཞི་བཅུ་སྐོར་ནས་ཡོང་དགེའི་རྩ་གསུམ་གྲོ་
ལོད་ཚད་མ། གཏང་རགས་ཚོགས་བརྒྱ་བཅས་ཉིན་བཅུ་ལ་གསོལ་བ་ཞེས་པ་
ཤ་རྒྱུར་ཆེན་3རེ་དང་། སྤགས་ཕོར་འབུ་ཕུལ་རྟགས་9རེ། ཧོར་ཟླ་བཞི་པའི་
དབྱར་འཆམས་གྲུབ་རྗེས་ཚེས་12-13བར་སྒར་ཆེན་གྱི་གཡང་རྒྱབ་ཆོག་གྲྭ་
ཁག་བཞི་ཕྱོགས་བགོས་ཀྱིས་འཚོགས་དགོས་པར། 1,ཆོས་དབྱིངས་ཕོ་བྲང་
ནང་ཆོག་གྲྭ་ཁ་འབུད་ཆ་ཚང་དཔོན་སློབ་བདུན་ནས་ཐུགས་སྒྲུབ་བསམ་ལྷུན་གྱི་
སྒོ་ནས་བླ་མ་ནོར་ལྷའི་གཡང་རྒྱབ་ཞག་བརྒྱད་ལ་དགེ་འདུན་རེར་སྤགས་ཕོར་
འབྲུ་ཕུལ་རྟགས་བདུན་རེ་དང་། ཕྱག་འགྱེད་དངུལ་ཊམ་དཀར་3རེ། 2,
ཞལ་རས་ལྷ་ཁང་དུ་དབུ་ཁྲི་པ་གཅིག་ནས་དབུ་བཞུགས་ཀྱིས་ཁ་འབུད་ཆ་ཚང་
དཔོན་སློབ་དགུ་ནས་ལྷ་མོ་དཔལ་ཆེན་མོའི་གཡང་སྒྲུབ་ཞག་བརྒྱད་བཅས་ལ་
ཕྱག་འགྱེད་དང་སྤགས་ཕོར་གོང་མཚུངས། 3, སྟེང་མགོན་ཁང་དུ་དབུ་
བཞུགས་བླ་མ་གཅིག་དང་ཁ་འབུད་ཆ་ཚང་། དཔོན་སློབ་བཅུ་ནས་མགོན་པོ་
སྔངས་བ་རྣམ་བསྲེགས་ཀྱི་ཆོ་གའི་གཞུང་བསྲངས་ཏེ་རྗེ་མཁའ་ཁྱབ་རྡོ་རྗེས་་
ཕྱོགས་བསྒྲིགས་མཛད་པའི་སྐུ་མགོན་དཀར་པོའི་གཡང་རྒྱབ་ཞག་བརྒྱད་ལ་
སྤགས་ཕོར། ཕྱག་འགྱེད་དང་བཅས་གོང་མཚུངས། 4, རྣམ་སྲས་མགོན་
ཁང་དུ་གཏེར་གསར་བསམ་པ་ལྷུན་གྲུབ་ཀྱི་སྒོ་ནས་རྣམ་སྲས་ཀྱི་གཡང་རྒྱབ་དབུ་
བཞུགས་བླ་མ་དང་ཁ་འབུད་ཆ་ཚང་དཔོན་སློབ་བཅུ་ནས་ཞག་བརྒྱད་ལ་སྤགས་
558



ཕོར་ ཞེས་ པ་ འབྲུ་ ཕུལ་ རྟགས་ 8རེ། ཕྱག་ འགྱེད་དངུལ་ཊམ་ དཀར་ 3རེ།
སྐལ་འཕར་འགྲོ་ཡུལ་གོང་མཚུངས་བཅས་དང་། །
ཧོར་ཟླ་ལྔ་པའི་ནང་། ཧོར་ཟླ་ལྔ་པའི་ཚེས་12ནས་རྗེ་མི་བསྐྱོད་རྡོ་རྗེས་
ལྗགས་བསྒྲིགས་གནང་བའི་དྲིལ་བུ་ལུགས་འཁོར་ལོ་བདེ་མཆོག་གི་ཆོ་ག་ས་ཆོག་
དང་སྟ་གོན་ཐེ་བས་ཉིན་བདུན་ལ་དབུ་ཁྲི་པ་གཅིག་ནས་དབུ་བཞུགས་ཀྱིས་དགེ་
འདུན་ཚོགས་མང་ལ་དགེ་འདུན་རེར་ཚྭ་ གྲྭ་ཁ་ཟས་ལག་བསྡོགས་5རེ་དང༌།
རྩམ་ཕུལ་རྟགས་10ཤ་རྒྱུར་ཆུང་10རེ་བཅས་འབུལ་དགོས།
ཚེས་28ནས་ཧོར་ཟླ་6པའི་ཚེས་4བར་རྒྱལ་བ་རྒྱ་མཚོའི་ཆོ་ག་ཉིན་བདུན་
ལ་དབུ་ཁྲི་པ་གཅིག་ནས་དབུ་བཞུགས་ཀྱིས་ཚོགས་མང་ལ་དགེ་འདུན་རེར་ཚྭ་གྲྭ་
ཁ་ཟས་ལག་བསྡོགས་5རེ་དང༌། རྩམ་ཕུལ་རྟགས་10ཤ་རྒྱུར་ཆུང་10རེ་་་
བཅས་འབུལ་དགོས། །
ཧོར་ཟླ་དྲུག་པའི་ནང་། ཧོར་ཟླ་དྲུག་པའི་ཚེས་15ཉིན་སྒར་ཆེན་དབྱར་
བསངས་ཆེན་མོ་ལ་རྗེ་མཁའ་ཁྱབ་རྡོ་རྗེས་ལྗགས་བསྒྲིགས་གནང་བའི་སྒར་་་་
བསངས་རྒྱས་ པ་ཡིད་བཞིན་དབང་རྒྱལ་ཉིན་གཅིག་ལ་ཚོགས་ཐེངས་གཉིས་
པར་གསོལ་ཞིབ་གཅིག་དང་གསོལ་ཞོ་གང་རེ། གསུམ་པར་གསོལ་བ་ཤ་རྒྱར་
ཆེན་རེ་བཅས་དང༌། ཚེས་7ནས་9བར་ཉིན་གསུམ་ལ་མགོན་ཁང་ཆེན་མོའི་
ནང་དུ་སྐང་གསོ་ཞག་གསུམ་རིང་ཕྱག་འགྱེད་དངུལ་སྲང་གསུམ་རེ་བཅས་
འབུལ་དགོས། །
ཧོར་ཟླ་བདུན་པའི་ནང་། ཧོར་ཟླ་བདུན་པའི་ཚེས་གཉིས་ནས་ཚེས་
དགུ་བར་ཐུགས་རྗེ་གསང་འདུས་ཉིན་བདུན་རིང་དགེ་འདུན་གཞིས་བཞུགས་
རྣམས་ལ་དགེ་འདུན་རེར་ཚྭ་དོད་དངུལ་སྲང་གང་ཞོ་ལྔ་རེ་འབུལ་དགོས།
ཧོར་ཟླ་བརྒྱད་པ། གཟའ་སྐར་དགེ་བ་ཞིག་ནས་ཉིན་ཕྱེད་དང་བརྒྱད་བར་
ལ་རྒྱལ་དབང་མཆོག་གི་སྐུ་ཕྱའི་ཞབས་བརྟན་ཚེ་སྒྲུབ་དང་སྐུའི་བླ་བསླུ་རྒྱས་པ་
559



སོགས་ལ་རྡོར་སློབ་གཅིག་དང་ཁ་འབུད་ཆ་ཚང་བཅས་ལ་ཕྱག་འགྱེད་དངུལ་
ཏྲམ་དཀར་བཞི་རེ་བཅས་འབུལ་དགོས།
ཧོར་ཟླ་དགུ་པའི་ནང་། ཤོད་གྲོ་ལོད་མགོན་ཁང་དུ་གྲོ་ལོད་བླ་མས་དབུ་
བཞུགས་ཐོག་དཔོན་སློབ་དགུ་ནས་ཞག་བཅུའི་རིང་ཡོང་དགེའི་གྲོ་ལོད་སྲིད་
གསུམ་གཏིང་ཟློག་ལ་དགེ་འདུན་རེར་ཕྱག་འགྱེད་དངུལ་སྲང་གསུམ་རེ་འབུལ་
དགོས་པ་བཅས་འཆོར་ཅན་དང་། གཞན་ཡང་འབུལ་བསྡུད་བླ་མ་ཁག་དང་།
དགོན་ལག་ཁག་གི་མཁན་སློབ་གདན་འཛིན་དུ་གཏོང་གནང་མཛད་པའི་་་་
ཕྱོགས་ཕེབས་ཀྱི་བླ་བསྐོས་ཁག རྒྱལ་ཁབ་ཕྱི་ནང་གི་དད་སྦྱིན་མཆོག་དམན་
མང་པོ་བཅས་ཀྱིས་བསྙེན་བཀུར་མང་འགྱེད་སོགས་འབུལ་མིའི་ཟུར་པ་ཞེས་པ་
འཕར་མའི་གསོལ་ཚོགས་ཀྱང་ཧ་ཅང་མང་བ་བཅས་དགེ་འདུན་རྣམས་ཚོགས་
ཆོས་ཐོས་བསམ་གྱི་སློབ་གཉེར་སོགས་ལ་ཤིན་ཏུ་གཞར་བས་ཡིད་ཅན་དྭངས་བ་
འདྲེན་ཅིང་ཆོས་གྲྭ་ཆེན་པོའི་མཚན་དོན་མཚུངས་ངེས་ཀྱིས་རྣམ་སྤྱོད་འགྲན་ཟླ་
བྲལ་བའི་འདུས་སྡེ་ཞིག་ཡིན་པ་ལགས་སོ། །
（༢༢) རྒྱལ་དབང་ཀརྨ་པ་ཕྱོགས་ཕེབས་སྐབས་དབུ་གུར་
སྒར་སྒྲིག་མཛད་ཕྱོགས་སྐོར།
དེའང་སྔོན་རྗེ་དེ་བཞིན་གཤེགས་པའི་སྐུ་དུས་སོགས་ལ་ནི་དབུ་གུར་སྒར་
སྒྲིག་གི་བཀོད་པ་བསམ་གྱིས་མི་ཁྱབ་པ་ཞིག་ཡོད་འདུག་ཀྱང་། ཕྱིས་སྐུ་ཕྲེང་
བདུན་པ་སྒར་ཆེན་ཆོས་གྲགས་རྒྱ་མཚོའི་སྐུ་དུས་ཕྱོགས་ཕེབས་གནང་བར་་་་
གཞིགས་ན་ལོ་ལྟར་ཟླ་ནང་སྒར་པ་གར་བཞུགས་སུ་སྒར་པ་ལོ་གསར་ཞེས་དགུང་
གསར་གྱི་མཛད་ཆེན་ཐོག་ཆོ་འཕྲུལ་སྨོན་ལམ་ཆེན་མོ་དང་འབྲེལ་བའི་བཅོ་ལྔ་
མཆོད་པ་དང་། སྔོན་གྱི་ཆོས་རྒྱལ་མང་པོའི་འཁྲུངས་ རབས་ ཟློས་གར་ལ་་
560



སོགས་པའི་ལྟས་མོ་བྱིན་རླབས་ཤིན་ཏུ་ཆེ་བ་མཇལ་རྒྱུ་ཡོད་པས་ཕྱོགས་བཞི་
མཚམས་ བརྒྱུད་ ནས་ མཇལ་ མི་ གྲངས་ ཀྱིས་ མི་ ལང་ བ་ འདུ་ འཛོམས་ བྱེད།
དེའི་སྐབས་སུ་སྒར་ཆེན་དུ་རྒྱལ་བའི་གཟིམ་གུར་ལྟེ་བ་ཐོག་བརྩེགས་བྱས་པ་ཉེར་
སྤྱད་རང་འགྲིགས་རྣམས་ཀྱི་སྟེངས་རྒྱ་རས་བམ་སོ་འབའ་ཞིག་ལས་བྱས་པའི་
ཚོགས་གུར་ཆེན་པོ་གནམ་སྔོ་ལེབ་ཟེར་བ་ཁང་པ་ཀ་བ་བརྒྱའི་ཚོད་ཙམ་ལ་ཡོལ་
འཁོར་ཀ་ཕིབས་རྒྱལ་སྒོ་ཕྱོགས་བཞིའི་སྒོ་ཟུར་གྱི་ལྕོག་གཉྫི་ར་གསེར་བྱ་གསེར་
འབྲུག་དང་བཅས་པ་སྐབས་གསུམ་ལྷ་ཡི་ལྡིང་ཁང་ཀུན་ནས་བཀྲ་ཕབས་པ་ལ་
བྱེས་ཆས་ཀྱི་མཆོད་གཤོམ་ལྷུ་མ་སོགས་ངོ་མཚར་བཟོ་བཀོད་ལྟ་བས་ཆོག་མི་ཤེས་
པ་གཟབ་གཤོམ་དང༌། གནྡྷོ་ལའི་དབུའི་ཐོག་ཏུ་ཏཱ་མིང་གོང་མ་ཆེན་པོས་ཕུལ་
བའི་མུ་ཏིག་ཆེ་བ་མཐེ་བོང་ཙམ་ནས་ཆུང་བ་སེན་མོ་ཙམ་བར་གྱི་མུ་ཏིག་དཀར་
སེར་དམར་སྔོ་ལ་སོགས་བསྒྲིགས་པའི་གདུགས་རིམ་བཅུ་གསུམ་བརྩེགས་པའི་
རིམ་པ་བདུན་པར་ཡང་ཕོ་འདོམ་ཕྱེད་གཉིས་ཀྱིས་འཁོར་བ་ཙམ་ལ་སོགས་པ་
ཕུབ་ཅིང་དབུ་ཐོག་དང་སྐུ་རྒྱབ་ཏུ་མུ་ཏིག་གི་བླ་རེ་དང་ཡོལ་བ། མུ་ཏིག་གི་སྐུ་
སྙེ་དང་བཞུགས་འབོལ་ སོགས་ གཤམས་ཤིང་མུ་ཏིག་གི་འཕན་ཆེན་སོགས་་་་
མཆོད་རྫས་ཀྱི་བཀོད་པ་ཁྱད་པར་འཕགས་པ་དུ་མས་མཚར་དུ་དངར་བར་་
བཤམས་པ་ན་སྐབས་དེའི་དབུས་གཙང་རུ་བཞིའི་བདག་པོ་ས་སྐྱོང་དོན་ཡོད་རྡོ་
རྗེ་སྟོན་འཁོར་ཤིན་ཏུ་རྒྱས་པ་སོགས་མཇལ་བར་བྱུང་བ་ལ་ཁོང་རྣམས་བཞུགས་
སྒར་ལ་ཧ་ལས་ཏེ་མིས་ལྷ་ཡུལ་དུ་སླེབས་པ་ལྟ་བུར་ངོ་མཚར་ཆེས་པས་ལོ་རྒྱུས་དྲི་
བའི་སྤོབས་པ་ཙམ་ཡང་མ་བྱུང་། སྨན་ཐང་འཇམ་དབྱངས་པ་སོགས་པས་ཅི་
འདི་རྨི་ལམ་མམ་མིག་འཕྲུལ་ཡིན་ནམ། ཡང་ན་རྣམ་སྲས་ཀྱི་ཕོ་བྲང་དུ་སླེབས་
བམ་སྙམས་པ་བྱུང་ཟེར་སྐད་བཅས་སྔར་སྒར་ཆེན་བྱེས་སུ་བཏེགས་སྐབས་དབུ་
གུར་གྱི་བཀོད་པ་ནི་བསམ་གྱིས་མི་ཁྱབ་པ་དང༌། དགེ་འདུན་རྣམས་ནས་ཉིན་
ལྟར་རྒྱལ་བའི་བཀའ་འགྱུར་དག་ཚར་རེ་གསུང་གི་ཡོད་པ་སོགས་སྒར་མིའང་
561



ཉིས་སྟོང་བརྡལ་བ་ཙམ་བྱུང་འདུག་ཀྱང་། ཕྱིས་ཆོས་སྒར་གྱི་དབུ་གུར་སྒྲོན་
གཤོམས་སྐབས་ཀྱི་བཀོད་པ་ནི་བཞུགས་སྒར་གྱི་དབུས་སུ་རྒྱལ་དབང་ཀརྨ་པའི་
དབུ་གུར་མཐོང་གྲོལ་ཆེན་མོ་འགོ་སྣམ་ཚོས་ཚོགས་ཀྱི་རྫི་སྤར་སོགས་སྦ་ལྷེ་ཤིན་
ཏུ་རྒྱས་པ་ལ་མཛོད་གོས་མཚལ་ཀའི་ནང་ ཤ་ཅན། དབུ་ཀླད་ཀྱི་དབུས་སུ་
གསེར་ཟངས་ཀྱི་གཉྫི་ར་དང༌། གདུང་སྣེ་གཉིས་ལ་གསེར་ཟངས་ཀྱི་ཆུ་སྲིན་
ལྟག་སྤྲོད་བྱས་པར་ཡོལ་འཁོར་དང་ལྕགས་རི། ལྡིང་གཡབས་བཅས་ཆ་ཚང་
ལ་དྲེལ་རྒྱབ་བཅུ་བཞི་ཡོད་པ། དེའི་སྦུག་ཏུ་གཟིམ་སྦུག་གི་དབུ་གུར་གཅིག་
དང་། ཆབ་གུར་གཅིག་བཅས་དབུས་སུ་སྒྲོན་པའི་དབུ་གུར་སྣེ་མོའི་ཕྱོགས་
མཚམས་རྣམས་སུ་ཆོན་ཐག་རིང་ཐུང་ཁག་བརྒྱད་ཡོད་པ་ལ་སྒོ་ཆོན་གྱི་མདུན་དུ་
གསོལ་ཐབ་དང་གྲྭ་དམངས་ཀྱི་རུང་ཁང་སྦྲགས་མའི་ཐབ་གུར་དཀར་རི་མགོ་
ནག་རས་དཀར་གྱི་སྦ་ལྟེ་བྱས་པ་ཀ་བ་བཞིའི་རྒྱ་ཁྱོན་ཙམ་དང་། གཡས་ཀྱི་
ཟུར་ཆོན་དང་པོའི་མདུན་དུ་སྒར་ཆེན་གྱི་གཉེར་ཚང་ཆེན་མོའི་དབུ་གུར་ཤིན་ཏུ་
ཆེ་བ་ཁང་པ་ཀ་བ་བརྒྱད་ཀྱི་རྒྱ་ཁྱོན་ཙམ་དང་། དེའི་གསོལ་ཐབ་དབུ་གུར་
གཅིག དེ་ནས་ཆོས་སྐོར་གྱིས་གློ་ཆོན་གཡས་ཀྱི་མདུན་དུ་སྒར་ཆེན་གྱི་ཕྱག་
མཛོད་ཆེན་མོ་ (གུའི་གུང་པའི་) དབུ་གུར། གཡས་ཀྱི་ཟུར་ཆོན་རྒྱབ་མའི་
མདུན་དུ་སྒར་ཆེན་གྱི་གྲྭ་དམངས་བཞུགས་ཡུལ་གྱི་ཚོགས་གུར། (འདི་རྒྱུན་
གྱི་ཕྱོགས་ཕེབས་ཚོགས་གུར་ཀ་བ་སུམ་ཅུའི་མལ་ཙམ་ལས་དབྱར་གསེང་དང་
ཕྱོགས་ཕེབས་ཚོགས་གུར་རྒྱས་པར་གསེར་ཟངས་ཀྱི་གྷནྡི་ར་ཆེ་ཆུང་གསུམ་དང་
ཆུ་སྲིན་བྱས་པ་འགོ་སྣམ་སྦ་ལྟེ་རྒྱན་སྤྲོས་ཅན་ཤིན་ཏུ་ཆེ་བ་བཅས་ཡོད་) རྒྱབ་
ཆོན་གྱི་མདུན་དུ་མགོན་ཁང་ཆེན་མོའི་དབུ་གུར་སྔོན་པོ་གྲུ་གསུམ་པ། གཡོན་
གྱི་ཟུར་ཆོན་རྒྱབ་མའི་མདུན་དུ་སྐུ་བཅར་བླ་ཆེན་རྣམས་ཀྱི་དབུ་གུར། གཡོན་
གྱི་གློ་ཆོན་མདུན་དུ་ཕེབས་བྱམས་ པ་ འགོ་དམངས་རྣམས་ཀྱི་བཞུགས་གུར།
གཡོན་གྱི་ཟུར་ཆོན་མདོ་མའི་མདུན་དུ་མགྲོན་གཉེར་ཁང་གི་དབུ་གུར། དེའི་
562



ལྷོ་ངོས་སུ་གཟིམ་འགག་དང་གཟིམ་གཡོག མཆོད་དཔོན་སོགས་ཀྱི་བཞུགས་
གུར་རྣམས་ ཕལ་ཆེར་འགོ་རྣམ་སྦ་ལྷ་དང་ནང་ ཤ་ལྡན་པ་སྤུས་ལེགས་ཤ་སྟག་
དང་དེའི་གསོལ་ཐབ་བཅས་གྲྭ་མང་གི་ཚོགས་གུར་ཕུད་པས་དབུ་གུར་རེའི་ནང་
དུ་སྒར་མི་སྐྱ་སེར་བཅུ་ནས་བཅོ་ལྔའི་བར་ཡོད་ཅིང་ཆར་དྲག་རླུང་འཚུབས་
སོགས་ཀྱི་འགལ་རྐྱེན་ཇི་ལྟར་བྱུང་རུང་རང་རང་ཕྱོགས་མཚམས་འཁྲི་ཁུངས་
གང་ཡིན་གྱི་སྒར་མི་ནས་དབུ་གུར་ཆེན་མོའི་ཆོན་ཐག་མི་ཤོར་བ་དང་དབུ་གུར་
བཤག་རལ་མི་འབྱུང་བའི་རླུང་གནོན་སོགས་བཏང་སྟེ་འགན་སྲུང་ཞུ་དགོས།
གཞན་ཡང་། སྐྱབས་མགོན་ཆེན་པོར་དད་སྦྱིན་ཁག་གིས་དབུ་ཞྭ་མཐོང་གྲོལ་
རིན་པོ་ཆེ་སྒྲོན་འབུལ་དང་བཀའ་དབང་གནང་སྒོ་སོགས་ཀྱི་སྐབས་སུ་མཇལ་
དམངས་གནང་ཡུལ་གྱི་དབུ་གུར་སེང་ཐོད་མ་སྦ་ལྟེ་རྒྱན་སྤྲོས་ཤིན་ཏུ་རྒྱས་པ་ལ་
དབུས་སུ་གསེར་ཟངས་ཀྱི་གཉྫི་ར་ཆེ་བ་གཅིག་དང་། དེའི་གཡས་གཡོན་དུ་
གཉྫི་ར་ཆུང་བ་ཆ་གཅིག གདུང་སྣེ་གཉིས་ལ་གསེར་ཟངས་ཀྱི་ཆུ་སྲིན་གཉིས་
དང་ནམ་མཁའ་ལྡིང་བཅས་ཡོད་པའི་དབུ་གུར་ལ་དྲེལ་རྒྱབ་བཅུ་ཙམ་ཡོད་པ་
དང་། ཡང་རྒྱལ་བའི་དབང་པོའི་ཡང་སྲིད་གདན་ཞུ་དང་ཁྲི་ཕེབས་ཀྱི་ཆིབས་
བསྒྱུར་ཆེན་མོ་སོགས་མཛད་ཆེན་ཁག་ལ་ནི་གོང་དུ་གུར་ཁང་གི་ལོ་རྒྱུས་སྐབས་
སུ་བཤད་པའི་དབུ་གུར་རྨ་བྱ་ཆེན་མོ་དང་རྗེ་བརྒྱད་པར་སྣེ་གདོང་རྩེ་ནས་ཡར་
རྒྱབ་དཔོན་ཆེན་པས་ཕུལ་བའི་གཟིམ་གུར་ཀརྨ་ལྷ་ཁང་ཟེར་བ་སོགས་གཞན་
ནས་ཕུལ་བ་ཁག་ལ་སོགས་པ་ཁྱད་དུ་འཕགས་པའི་དབུ་གུར་རྣམས་ཀྱང་སྒྲོན་
དགོས། ཞུགས་ཞགས་ཀྱི་ས་ནས་ཆིབས་རྡོག་འཁྱོལ་ཁར་འགག་པ་ཚང་ནས་
གཟིམས་འགག་སྔོན་མས་དབུ་གུར་ཆེན་མོ་གདན་ཞུས་ཟིན་པ་དང་། ཡོལ་
འཁོར་ནང་དུ་རྒྱལ་བའི་དབང་པོ་དབེན་ཙམ་བཞུགས་ནས་ཕེབས་བསངས་
གསུང་ཡུལ་མགྱོགས་གུར་ཞེས་ པའི་དབུ་གུར་ཆུང་ངུ་ཞིག་སྒྲོན་ཐོག་ཕེབས་་་
563



བསངས་སོགས་ཞལ་འདོན་གསུང་སྒོ་རྣམས་གྲུབ་བསྟུན་ཆིབས་བསྒྱུར་ཟིན་པ་
དང་གཟིམ་འགག་རྗེས་མ་ནས་འགྱོགས་གུར་དེ་གདན་ཞུས་གྱིས་གསོལ་ཚའི་
སར་མགྱོགས་གུར་དེ་སྔོན་ལ་སྒྲོན་པར་འགྲོ་དགོས་པ་བཅས་གསོལ་ཚ་དང་་
བཞུགས་ཞག་གི་ཕེབས་སྒྲིག་ཞུ་སྒོ་གང་ཅི་གཟིམ་འགག་གཉིས་སྔོན་འགྲོ་ངེས་
སྡོད་ཀྱིས་ཁག་བགོས་ སོར་ལེན་བྱས་ནས་ལས་འགན་འཕྲལ་འཕྲལ་དུ་སྒྲུབ་་་
དགོས་པ་ཞིག་བཅས་སོ། །
（༢༣)ཕྱོགས་ཕེབས་ཆིབས་བསྒྱུར་སྐབས་ཆིབས་ཧྲག་
གི་ཆིབས་སྟར་སྒྲིག་ཕྱོགས་སྐོར།
དང་པོ་སྐྱ་དར་གཉིས་ལ་རྟ་དཀར་པོ་རེ་བཞོན་དགོས་པ་དང་། སྐྱ་དར་
རྩེ་ལ་ཐུག་དམར་པོ་ཆུང་ངུ་གོས་ཆེན་གྱི་ཐུར་འགོ་དང་། ཁ་ཏྲམ་གྱི་རྩེ་ལ་མེ་རི་
གསེར་ཚགས་ཅན། བཟང་གོས་དཀར་པོའི་བ་དན་ལ་དམར་པོའི་ཐ་ཤན་
དང༌། དར་ལྕེ་གསུམ་ཡོད་པ། རྟིང་ལྕགས་ལ་ཚགས་བཀྲོལ་གསེར་རིས་
ཀྱིས་བརྒྱན་པ་གཉིས། དེ་རྗེས་འཕན་གཉིས། དེ་རྗེས་རྒྱལ་མཚན་གཉིས།
དེ་རྗེས་ཕྱེ་ཕུར་གཉིས་བཅས་བཟང་གོས་མཚོན་ཁྲ་འབའ་ཞིག་ལས་གྲུབ་པ་ཡུ་བ་
གོང་མཚུངས་གདན་མཁན་རྟ་པ་བརྒྱུད། དེ་རྗེས་རྟ་རག་པ་བཞོན་པའི་རྣམ་
སྲས་ཀྱི་རྟེན་ཐུག་གདན་མི་ལ་ཐུག་སེར་ནག་ལ་གོས་ཆེན་ཐུར་འགོ་དང་། ཁ་
ཏྲམ་ཚ་གསེར་ཅན། གོས་སེར་ནག་གི་བ་དན་ལ་གོང་གཤམ་དང་དར་ལྕེ་
དམར་པོ་བྱས་པའི་ལོགས་སུ་རྒྱལ་ཆེན་རྣམ་ཐོས་སྲས་ཀྱི་སྐུ་ཚེམ་དྲུབས་སུ་བྱས་
པ། དེ་རྗེས་རྟ་ཟེག་སྨུག་བཞོན་པའི་དམ་ཆེན་མགར་ནག་གི་རྟེན་ཐུག་ཐུག་
རལ་ཁམ་པ་གོས་ཆེན་གྱི་ཐུར་འགོ་དང་། རྩེར་ལྕགས་ཀྱི་ཁ་ཏྲམ་མེ་རི་གསེར་
ཚགས་ཅན་ལ་དངུལ་གྱི་ཐོད་སྐམ་ཡོད་པ། གོས་ཆེན་སེར་སྨུག་གི་བ་དན་ལ་
564



དམ་ཆེན་མགར་བ་ནག་པོའི་སྐུ་བརྙན་ར་སྐྱེད་ཁམ་པ་ཕྱག་འཚལ་ལ་བཞོན་པ་
གོང་གཤམ་དང་དར་ལྕེ་གོས་དམར་པོ་ཅན། དེ་རྗེས་རྟ་སྔོན་པོ་ཆུམ་དོག་ལ་
བཞོན་པ་རྟེན་ཐུག་གི་རལ་པ་སྔོན་པོ་ལ་གོས་ཆེན་གྱི་ཐུར་འགོ་དང༌། ལྕགས་
ཀྱི་ཁ་ཏྲམ་ཚ་གསེར་ཅན་ལ་དངུལ་གྱི་ཐོད་སྐམ་དང་། རྟིང་ལྕགས་ཚ་གསེར་
ཅན་གོས་ཆེན་བ་དན་སྔོན་པོ་ལ་གོང་གཤམ་དང༌། དར་ལྕེ་གོས་དམར་པོས་
བརྒྱན་པ་བ་དན་གྱི་ལོགས་སུ་དཔལ་ལྡན་ལྷ་མོ་རང་བྱུང་རྒྱལ་མོ་དྲེའུ་སྔོན་མོ་ལ་
ཆིབས་པའི་སྐུ་ཚེམ་དྲུབས་སུ་བྱས་པ། དེ་རྗེས་རྟ་ཝ་ལ་བཞོན་པའི་མགོན་པོའི་
རྟེན་ཐུག་གདན་མི་ལ་རྟེན་ཐུག་ནག་པོ་གོས་ཆེན་གྱི་ཐུར་འགོ་དང་། ལྕགས་
ཀྱི་ཁ་ཏྲམ་གསེར་ཚགས་ཅན་ལ་དངུལ་གྱི་ཐོད་སྐམ་བརྒྱན་པ། གོས་ཡ་ཤེལ་
ནག་པོའི་བ་དན་ལ་གོང་གཤམ་དང་དར་ལྕེ་དམར་པོ་ཅན། ལོགས་སུ་མགོན་
པོ་བེར་ནག་ཅན་གྱི་སྐུ་ཚེམ་དྲུབས་སུ་བྱས་པ་ལ་མདུང་ལྕགས་ སོགས་གོང་་་
མཚུངས། དེ་རྗེས་རྟ་ཟེག་དམར་བཞོན་པ་བསམ་ཡས་གནོད་སྦྱིན་གྱི་དེད་
དཔོན་ཙིའུ་དམར་པོས་རྒྱལ་མཆོག་བཅུ་དྲུག་པ་ཆེན་པོ་བསམ་ཡས་ཀྱི་གནས་
གཟིགས་སུ་ཆིབས་སྒྱུར་སྐབས་རྟེན་གཞིར་ཐོག་འབེབས་ཀྱིས་པད་སྐོར་མཇལ་
ཕྱག་གི་ཕེབས་བསུར་བཅར་ནས་ཕུལ་བའི་རྟེན་མདུང་དམར་པོ་མདུང་ལྕགས་
ཚ་གསེར་ཅན་གྱི་རྩེ་བརྒྱན་པ་དང༌། གོས་ཆེན་དམར་པོའི་སྦ་རིལ་མིག་གསུམ་
པ་གོས་རྒྱུ་གསེར་གྱི་མདུང་དར་དམར་པོ་ཟུར་གསུམ་ཅན་རྟིང་ལྕགས་ཚ་གསེར་
གྱིས་བརྒྱན་པ་བཅས། དེ་རྗེས་དུང་ཆེན་པ་གཉིས་ལ་དངུལ་གྱི་སྦ་ཚིག་ཚ་
གསེར་ཅན་ལ་ཤིང་ཤུབ་དང༌། དེའི་ཕྱིར་འགོ་འཐོར་མཚལ་ཀའི་ཤུབ་ལ་འགོ་
ལྗང་གིས་མཐའ་རྒྱན་བྱས་པ་ཁུར་ལུང་ཆབ་ཚེ་རང་འགྲིག་གདན་མཁན་གཉིས་
དང་རྒྱ་གླིང་པ་གཉིས་བཅས་རྟ་པ་བཞི་ནི་ཆིབས་བསྟར་གྱི་སྔོན་ལ་ཤ་སྟག་ཕྱིན་
ནས་གསོལ་ཚ་བཞུགས་ཞག་གར་འཁེལ་དུ་ཕེབས་གདོང་གི་སྤྱན་འདྲེན་དུང་རྒྱ་
འབུལ་དགོས་པ་མ་ཟད་རྒྱབ་ཆ་ཞེས་པ་གསེར་ལྗང་རྡུངས་ཀྱི་མགུལ་ག་ཟེའུ་ལྷ་
565



ཁང་མཐོ་གང་མཁྱིས་གང་གི་ཚད་ཙམ་འགོ་སྣམ་སེར་པོའི་ཤུབ་ལྡན་སི་ཏ་ཧུའི་
ཁུར་ལུང་རང་འགྲིག་རེ་ (འདི་བཞིའི་རྒྱབ་ཆར་ད་དུང་འདན་མའི་ལྗང་པ་ཡུ་
དམར་དང་། རྒྱུ་ཚའི་ཡ་ ཟི་དཀར་ ཕྲན། དཔའ་མོའི་ སྡིག་ པ་ ཤ་གཟན།
བཤན་པའི་དུག་རལ་འབར་བ་བཅས་གླིང་དཔའ་རྟུལ་གྱི་རྟེན་གྲི་ཁག་གཅིག་
ཀྱང་གདན་དགོས་) དེ་རྗེས་དུང་དཀར་དངུལ་ཤོག་ཅན་ཆ་གཅིག་གདན་་་་་
མཁན་རྟ་པ་གཉིས་ལ་རྒྱབ་ཆ་གསེར་གྱི་མགུལ་ག་གོང་མཚུངས་རེ། དེ་རྗེས་རྔ་
པ་གཉིས་ལ་རྒྱབ་ཆ་གོང་མཚུངས། དེ་རྗེས་བན་ཁྲིད་གཉིས་ལ་གཅིག་གིས་ན་
བཟའི་གཟིམ་འཇོ་དང༌། དེའི་སྟེང་དུ་དབུ་ཞྭ་མཐོང་གྲོལ་རིན་པོ་ཆེའི་་་་
བཞུགས་སྒམ་ལ་གཟིམ་ཁེབས་སྟག་ལྤགས་གོས་ཆེན་གྱི་འཇའ་དང་། སི་ཤན་
གྱི་ཛར་ ལོ་ ཅན་ ལྕགས་ ཀྱི་ ཐ་ ཏོ་ ར་ གསེར་ ཚགས་ ཅན་ གྱི་ སྡེམ་ ཐག་ བྱས་ པ།
འགེལ་དྲེལ་ལ་སྒོ་སྟན་སྲབ་རྨེད་སོགས་ལྕགས་བཀྲོལ་གསེར་ཚགས་ངོ་མཚར་
ཅན་ལ་དབུ་ཏོག་གསེར་ཏོག་དང༌། ཆིབས་དོམ་ ཉིས་བརྩེགས་ ཅན་བན་་་་
འཁྲིད་རྟ་པ་གཅིག དེ་རྗེས་ཆིབས་དྲེལ་སྒ་སྟན་སྲབ་རྨེད་སོགས་གོང་་་་་་
མཚུངས་ལ། སྒར་ཆེན་གྱི་ཕྱོགས་ཕེབས་རྟེན་སྒམ་སྦུར་ལའི་ཀོ་བའི་དང་་་་
གཡོག་དངུལ་ལ་གསེར་གྱི་ཚགས་བཀྲོལ་བརྒྱབ་པའི་ཤན་ཆས་ཅན་ལ་ཕྱི་ཤུབ་
གཟིག་ལྤགས་བྱས་པའི་རྟེན་སྒམ་ཙོག་པུ་རྒྱབ་གཅིག་ལ་བན་འཁྲིད་རྟ་པ་གཅིག
དེ་རྗེས་རྟེན་འབྲེལ་གལ་སྟ་ཞེས་པ་གལ་སྟ་དཀར་པོ་རྒྱབ་གཅིག་ལ་འགེལ་རྟ་
དཀར་པོ་དང་ཆིབས་འཁྲིད་རྟ་པ་གཅིག དེ་རྗེས་སྒར་ཆེན་གྱི་དབུ་མཛད་
ཆེན་མོ་ལ་མདུན་དུ་གསེར་དངུལ་བཀྲ་མའི་སྤོས་གཞོང་གྲུ་བཞི་ནར་མོ་སྐེད་སྡེམ་
ཁུར་ལུང་ཆབ་རྩེ་རང་འགྲིག་ལ་གཟིམ་སྤོས་སྤར་ནས་སྤྱན་འདྲེན་གྱིས་སྤོས་སྣེའི་
ཚོད་དུ་རྟ་སྒའི་སྔ་རུའི་སྟེང་གདན་དགོས་པ། དེ་རྗེས་མགྲོན་གཉེར་ཆེན་མོ་
གཅིག་ལ་རྒྱབ་ཆ་རྒྱལ་བའི་དབང་པོའི་བཞུགས་གདན་ཆབ་རྩེ་ཞེས་པ་འགོ་སྣམ་
མཚལ་ཁ་ལ་གོས་རྒྱ་གསེར་སྔོ་སེར་གྱི་ཐ་འཇའ་དང༌། རྒྱ་གསེར་སེར་པོའི་ཐ་
566



ཤན་བྱས་པ་གཅིག་དང་གསོལ་ལྕོག་སྟེབ་ལྕོག་བཀྲོལ་མ་གཅིག་བཅས་གདན་
དགོས་པ། དེ་རྗེས་གསོལ་དཔོན་ཆེན་མོའི་སྐུ་རྒྱབ་ཏུ་ རྒྱལ་བའི་དབང་པོའི་
གསོལ་ཞལ་ཆེ་ཆུང་གི་ཞལ་ཤུབ་རྣམས་གདན་དགོས། མགྲོན་གཉེར་གཅིག་
གིས་ཆིབས་བསྟར་སྔ་ཕྱིའི་སྦང་སྒྲིགས་སོགས་བླང་དོར་ཞལ་བཀོད་དང་འབྲེལ་
མཚམས་ཞུའི་མཇལ་དར་ཁག་དང་ཕེབས་ལམ་དུ་མཇལ་ཁ་དང་ཇ་ཞུས། སྦྲ་
མཁར་ལ་ཁྲུས་གསོལ་རབ་གནས་ཞུ་མི་སོགས་ལ་མཇལ་བཞེས་སྣེ་ལེན་དང་་
མཇལ་སློག་གནང་སྒོའི་རིགས་གནང་རྒྱུ་དང་། རྒྱབ་ཆ་དར་འབོགས་སེར་པོ་
ཞིག་ནང་དམ་རྫས་དང་། ལྗགས་བདུད་སོགས་བསྲུང་བྱིན་དང་མཇལ་དར།
ཕྱག་དབང་གནང་བྱེད་ཀྱི་དར་འབོབ་ སོགས་ གདན་འདྲེན་ཞུ་དགོས། དེ་
རྗེས་སྔར་སྒར་ཆེན་གྱི་རྟེན་གྷནྡྷོ་ལ་ཞེས་པ་ཆིབས་རྟ་དཀར་པོ་ཞིག་ལ་ཆིབས་
སྒའི་སྟེང་དུ་གསེར་གྱི་ཁང་བཟང་ཡིད་དུ་འོང་བའི་ནང་རྗེ་བཞི་པ་རོལ་པའི་རྡོ་
རྗེར་ཁམས་ཀརྨ་དགོན་གྱི་ཉེ་ལོགས་རྒྱུ་ཕྱོགས་སུ་ཕེབས་ལམ་ནས་གློ་བུར་རྒྱ་གར་
གྱི་ཛོ་ཀི་བཞི་ཡོང་ནས་ཕུལ་བའི་(བྱང་ཆུབ་ཤིང་ལ་སློབ་དཔོན་ཀླུ་སྒྲུབ་ཀྱིས་
ཕྱག་བརྐོས་མཛད་པའི་ཀུན་མཁྱེན་ཉི་མའི་གཉེན་གྱི་སྐུ) ལྟ་བས་ཆོག་མི་ཤེས་པ་
ཞིག་ཡོད་པ་དེ་བཞུགས་ཏེ་རྒྱལ་དབང་ཀརྨའི་སྐུ་དང་འབྲལ་མེད་གདན་ནས་
རྟེན་གྱི་གཙོ་བོ་མཆོད་པའི་གནས་དམ་པར་མཛད་དེ་སྤྱན་དྲངས་དགོས་པར་
ཆིབས་འཁྲིད་རྟ་པ་བཅས་ཡོད་ཀྱང༌། ཕྱིས་དགའ་ལྡན་ཕོ་བྲང་ནས་གཞུང་
བཞེས་མཛད། ཇོ་བོའི་ལུང་བསྟན་སྒྲོལ་མ་སོགས་རྟེན་བྱིན་ཅན་ཁག་གཅིག་
ལས་ཚན་སོ་སོའི་རྒྱབ་ཆར་གསེར་གྱི་འབྲལ་སྤང་ནང་དུ་གདན་འདྲེན་ཞུ་དགོས།
དེའི་རྗེས་སུ་ཆིབས་དཔོན་ཆེན་མོ་སོག་བྱིལ་དང་ཚལ་ཕྱུ་སྦྱར་ཆར་ཞྭ་ཏུང་མོའོ་
བཅས་ཕྱག་དྲུང་དང་འདྲ་བ་བཞེས་ནས་ཕེབས་དགོས་པ་དང་། དེ་རྗེས་རྒྱལ་
བའི་དབང་པོ་ཀརྨ་པ་ཆེན་པོ་ཆིབས་ཐོག་ཏུ་ཆིབས་བསྒྱུར་བཀའ་དྲིན་ཆེ་བ་ལ་
སྐུ་ཞོགས་གཡས་གཡོན་དུ་ཆིབས་སྐྱོར་ཞུ་མི་གྲྭ་ཤར་བཞི་ཡོད་པ་ནས་གཉིས་ཀྱིས་
567



ཆིབས་ཀྱི་ཞལ་ལོང་གཡས་གཡོན་ནས་དར་གྱིས་ལྕིབས་ཏེ་ཆིབས་འཁྲིད་ཞུ་་་
དགོས་པ་དང༌། དེའི་རིང་སོར་ལེན་ཆིབས་སྐྱོར་གཉིས་ཀྱིས་རང་རྟ་བཞོན་ཏེ་
ཚིབས་རགས་ཀྱི་མཇུག་ནས་འོངས་ཐོག་འོས་མཚམས་ནས་ཆིབས་འཁྲིད་སྔོན་
མ་གཉིས་བརྗེ་ལེན་བྱེད་དགོས། སྐུ་ཞོགས་གཡས་གཡོན་ནས་སྐུ་དྲུང་གྲྭ་ཤར་
བཞི་ལ་སྐེད་གྲི་དང་། མེ་མདའ་རིང་ཐུང་། གའུ་རྒྱབ་ག་སོགས་གོ་མཚོན་
རང་འགྲིག་ཐོག་སྐུ་སྲུང་དེ་རྣམས་ཉིན་རེར་གསང་གོས་འདྲ་མིན་བརྗེ་ལེན་ཡང་
བྱེད་དགོས། རྒྱལ་བའི་དབང་པོའི་ སྐུ་རྒྱབ་ ཏུ་དབུ་ཆུང་གཅིག་ནས་དབུ་་་
གདུགས་ཆེན་མོ་གདན་དགོས་པ་དང༌། རྒྱབ་ཆ་དབུ་གདུགས་ཆེན་མོའི་གོས་
ཤུབ་ དང་ ཕྲག་ཁེབས་ བཅས་ གདན་ དགོས། དེ་ རྗེས་ ཞྭ་ དམར། སི་ ཏུ།
རྒྱལ་ཚབ། འཇམ་མགོན་ཀོང་སྤྲུལ། དཔའ་བོ། རྩིའུ་སོགས་བཀའ་་་་
བརྒྱུད་རྒྱལ་བ་ཡབ་སྲས་རྣམས་ཆིབ་ཞབས་སུ་ཡོད་ན་སྐུ་ནའི་བབས་ཀྱིས་གོ་རིམ་
བཞིན་ཕེབས་དགོས་པ་དང་སྐུ་ན་བགྲེས་པ་རྣམས་དང༌། སྤྲུལ་སྐུ་ཆུང་ངུ་
རྣམས་ལ་ཆིབས་ཁྲིད་རྟ་པ་རེ་ཡང་འཁྲིད་གནང་ཆོག སྐུ་དར་མའི་རིགས་
རྣམས་ཀྱི་ཞབས་གྲས་ཆིབས་ཧྲག་གི་རྗེས་སུ་མ་གཏོགས་ཆིབས་ཧྲག་ནང་དུ་ཁྲིད་
གནང་མི་ཆོག དེའི་རྗེས་སྒར་ཆེན་གྱི་ཞྭ་ནག་མཛོད་པ་ (གུའི་གུང་པ་) ལ་
ཆིབས་ཆུང་གཅིག་(ཆིབས་འཁྲིད་)དང༌། དེ་རྗེས་སྒར་ཆེན་གྱི་སྐུ་བཅར་བླ་
ཆེན་གསུམ་བཞི་གང་ཡོད་རྣམས་སྐུ་ནའི་བབས་ཀྱིས་གོ་རིམ་ལྟར་ཕེབས་དགོས།
དེ་རྗེས་སྒར་གྱི་ལྡེ་འཆང་གཅིག་དང་། གཉེར་ཆེན་གཅིག ཕྱག་ཁང་དྲུང་
ཡིག་གཅིག་བཅས་ཆིབས་ཞབས་སུ་ཕེབས་དགོས་པ་ལས་དེ་བྱིངས་གཉེར་ལྡེ་
རྣམས་སྔོན་འགྲོ་མཇུག་བསྡུས་ཀྱིས་ཕེབས་དགོས། དེ་རྗེས་སྐུའི་བླ་སྨན་པ་
དང་། སྐུའི་བླ་རྩིས་པ། དེ་རྗེས་ཆིབས་སྐྱོར་བརྗེ་ལེན་གཉིས་བཅས་གོ་རིམ་
གྱིས་ཆིབས་བསྟར་རང་ལ་ཧྲགས་བསྡུས་ཀྱི་ཆིབས་ཞབས་རྟ་པ་60སྐོར་བཅས་
ཡོད་པ་རེད།
568



(༢ ཊ )དབྱར་དུས་ཆིབས་རགསསྐབས་ཆིབས་ཞབས་རྣམས་ཀྱི་ཆིབས་སྒྲ་
ལྷ་ཆས་དང་ན་བཟའདབུ་ཞྭ་སོགས་བཞེས་ཕྱོགས་སྐོར།
ཆིབས་བསྟར་སྐབས་རང་རང་གི་ཆིབས་ པར་ཆིབས་ཁེབས་དང་ནང་
འཇམ། བར་འབོལ། སྣམ་བུའི་ས་སྒྲིལ་འབོགས་བཅས་ཆ་ཚང་དགོས་པའི་
ཐོག་རྟ་སྒ་སྡེ་དགེའི་སྦལ་སྒ་དཔེ་འབྲིང་སྲབ་རྨེད་གོང་གསུམ་ཡོབ་བཅས་སྡེ་དགེ་
ལྕགས་བཀྲོལ་གསེར་ཚགས་མ་གཞི་མཚུངས་བྱས་པ་ལས་གསེར་དངུལ་སྟོང་ལ་
སོགས་པའི་ཤན་ཆས་འདྲ་མིན་དང་ར་མ་ལུག་རིགས་སྟོད་མི་ཆོག་པ། རྟ་སྒ་
སོ་སོར་གྲྭ་དཀྱུས་རིགས་ལ་རས་སྣམ་གང་རུང་གི་སྒོ་ཤུབ་དམར་པོ་ཆུང་ངུ་རེ་
རྒྱག་དགོས་པ་དང༌། ལས་ཚན་ཆེ་ཁག་རྣམས་ལ་འགོ་སྣམ་མཚལ་ཁའི་སྒ་ཤུབ་
ལ་སྟོང་སྐུད་སེར་པོའི་ཤ་ཐག་བྱས་པ་དང་། ཕྱག་མཛོད་ལ་ལྐོག་དོམ་སྙིང་
དོམ་ གཉིས་ དང༌། དེ་འོག་ལས་ཚན་ཆེ་ཁག་རྣམས་ ལ་ སྙིང་ དོམ་རེ་དང་།
ལས་ཚན་འབྲིང་ཁག་རྣམས་ནས་ལྐོག་དོམ་རེ་ལས་རྒྱབ་མི་ཆོག་ཅིང་། ལྷོ་བྲན་
རྨ་ཞའོ་ལེགས་པ་ཡ་ཐོར་ལས་གཞི་མཚུངས་རྒྱབ་མི་ཆོག རྟ་སྒའི་སྔ་ཤར་སོ་
སོའི་བཞེས་ཅན་དང་གཙང་སྦྲ་སོགས་འཕྲལ་མཁོའི་ཡོ་བྱད་ཙག་བསླུགས་པའི་
གལ་སྟ་ཆུང་ངུ་རེ་དང༌། ཕྱི་ཤར་འགོ་སྣམ་མཚལ་ཁའི་ཆར་གོས་རེ་ལས་རྟ་སྒྲོ་
སོགས་ཛར་ཛོར་རིགས་རྒྱབ་མི་ཆོག སྒར་ཞབས་གྲྭ་པ་རྣམས་ཀྱི་ན་བཟའ་
གཟན་གཤམ་གཟབ་བཞེས་དང༌། རྒྱུན་བཞེས་གཉིས་ཆ་ཚང་གོས་འབོགས་
ནང་དུ་བསྣམས་ཐོག་ན་བཟའ་བར་སྤྲོས་བཞེས་ཏེ། ཞབས་ཕྱག་རས་ཟོན་
དང་སྒར་སྟོད་ཕུར་ཁ་རྟ་རྨིག་མ་རེ་བཞེས་(སྒར་སྟོད་ཅེས་པ་འདི་ཐོག་མར་
ཀརྨ་པའི་ཞབས་འབྲིང་དྲུང་རིགས་ཀྱི་སྒར་ཆས་དང་གར་འཆམ་ སོགས་ལ་་་
གཟབ་བཞེས་མཛད་རྒྱུའི་“སར་སྟོད་”དུ་གྲགས་ཀྱང༌། ཕྱིས་གཞུང་ཕྱོགས་
ཀྱི་དྲུང་ རིགས་ སེར་མོ་བ་ ནས་ “གོས་ སྟོད་” ཅེས་ མནབ་བྱར་ གྱུར་ བ་ དང་།
569



སྒར་ཞྭ་ཡང་“ཞྭ་དཀར་”ཞེས་ཚོས་གཞི་ཙམ་བསྒྱུར་གནང་བར་གྲགས་)པའི་
སྟེང་དུ་སི་ཤན་གྱི་གཟན་སྡོམ་དང་། དབྱར་གྱི་དུས་སུ་དབུ་ཞྭ་ “སྒར་ཞྭ་”
ཞེས་པ་(འདི་ཞྭ་དམར་མཁའ་སྤྱོད་དབང་པོ་ལ་ལྷ་མོ་ཚེ་རིང་མཆེད་ལྔས་དངོས་
སུ་ལུང་བསྟན་པ་ལྟར་དེ་ནས་བཟུང་སྒར་ཞྭ་འདི་གྲས་ཞེ་ཅིག་ཞེས་པར་གྲགས་）
ཞྭ་དབྱིབས་དང་ཁ་དོག་ནི་འགོ་སྣམ་སྔོན་པོའི་རྒྱབ་ཤ་དང་བར་བཙང་སྦ་སྙུག་
ལྷས་མ་ལ་རས་དམར་གྱི་ནང་ལྡན། མགོ་ཚང་ལེབས་མོ་སྤངས་ལ་སོར་ལྔ་
དང་། མཐའ་སྐོར་ཆུ་འབེབས་ཀྱི་ཞེང་ལ་སོར་ལྔ་རེ། ཀླད་ཕོར་སྒོར་མོའི་
ཚངས་ཐིག་ལ་ཐོ་གང་རེ་བྱས་པ། སྐེད་འཆིངས་དང་ཐུར་འགོར་གོས་རྟ་་
ཚགས་མངག་བཏགས་དམར་པོ་ལ་སེར་པོའི་སྒྲིལ་ལྡན་ཞེ་ཅིག་བྱས་པ་དང་།
ཞྭ་ནག་མཛོད་པ་དང་སྐུ་བཅར་བླ་ཆེན་རྣམས་བླ་ཆས་དང་མཛོད་གོས་དང་།
བཅད་ལྡན་སེར་ཁྲ་སོགས་བཟང་གོས་ལེགས་ཞེར་རིམ་པའི་ཏཱ་སྒོ་དང་། དར་
གཟན་དམར་པོ། དབུ་ཞྭ་ཐང་ཞུ་ནམ་མཁའ་རབ་འབྱམས་སེར་སྨུག་ཏོག་
མགྲིན་ཐུང་བའམ་སེར་ཐེབ་ཕྲུ་ཏོག་ཅན་ སོགས་བླ་གྲྭའི་བབས་ཀྱིས་ བཞེས་་་་
དགོས། (ཞྭ་ནག་མཛོད་པར་དར་གཟན་མེད་)ཞྭ་ནག་མཛོད་པ་སྐྱ་བོ་ཡིན་
ན་མཛོད་གོས་སོགས་ཀྱི་ཚལ་ཕྱུའི་སྟེང་དུ་ཧོར་གོས་མཚོན་ཁྲའི་སྦྱར་ཆར་དང་།
དབུ་ཞྭ་ཧྲང་མོའི་གསེར་གྱི་མོའོ་སྒོར་དང་བྱུ་རུའི་འཁྲུ་ཏོག་གསེར་གྱི་ཚེ་བུམ་
ཅན་བཅས་སོག་ཆས་བཞེས་དགོས་ལ་གཉེར་ལྡེ་ལས་ཚན་ཆེ་ཁག་སྐྱ་བོ་རྣམས་
ཀྱང་ཚལ་ཕྱུའི་སྟེང་དུ་སྦྱར་ཆར་ཚོན་ཁྲ་དང་དབུ་ཞྭ་ཧྲང་མོའོ་ཆུང་བའམ་དཀར་
ཞྭ་སྟོང་སྐུད་དམར་པོའི་འཛར་ལྡན་གང་རུང་ཁྲུ་ཏོག་ཆུང་བ་བཅས་བཞེས་་
དགོས། སི་ཏུ། རྒྱལ་ཚབ། འཇམ་མགོན། དཔའ་བོ། ཙིའུ་ ( སྔོན་
ཤངས་སྟག་སྣ་ཏྲེ་བོ་ཞུ་ཡང་རྗེས་ཀྱི་འདི་རྩིབས་མའི་གོ་བར་ལས་འཁྲུངས་པས་
རྩིའུ་ཞུ་བ་ཡིན་)སོགས་རྒྱལ་བ་ཡབ་སྲས་རྣམས་ཀྱི་ཆིབས་པར་གསེར་སྒྲ་དང་།
ཆིབས་གཟར་འཇའ་རིས་མ། འགོ་མཚལ་སྒ་ཤུབས་སི་ཤན་སེར་པོའི་ཤ་ཐག་
570



པ་ཏྲ་ཅན་གྱི་འཛར་ལྡན་དང་། ཆིབས་དོམ་ཉིས་བརྩེགས། ཟེ་ཁེབས་ལོང་
ཁེབས། རྟ་གོ་གསེར་ཏོག་སོགས་དང་། མཛོད་གོས་སེར་པོའི་ཏཱ་སྒོ་དང་།
དར་གཟན་དམར་པོ་གཟན་སྡེམ་ཅན། ཧུ་ཐོག་ཐུ་ཆུང་ཁའི་དབུ་ཞྭ་ཐང་ཞུ་
ནམ་ མཁའ་ རབ་ འབྱམས་ སེར་ པོ་ཏོག་ མགྲིན་ ཐུང་ བ་ བཅས་ བཞེས་ དགོས།
རྒྱལ་བའི་དབང་པོ་ཀརྨ་པ་ཆེན་པོར་གོས་རྒྱུ་གསེར་ཁ་ཁ་ཟུའི་ཆིབས་གཟར་སི་
ཤན་འཇའ་ལྡན་སི་ཤན་གྱི་ཛར་ལོ་ཡོད་པ་ལ་ཆིབས་སྒ་གསེར་ས་ཚགས་བཀྲོལ་
གཡུ་ཁྲ་ཅན་དང་། གོས་རྒྱུ་གསེར་གྱི་ཟེ་ཁེབས་ལོང་ཁེབས། སི་ཤན་གྱི་
ཆིབས་དོམ་ཉིས་བརྩེགས། ཆིབས་པའི་དབུ་ཏོག་གསེར་ཏོག་གོས་རྒྱུ་གསེར་
གྱི་ཏོག་གདན་ལྕེ་བརྩེགས་བྱས་པ། ན་བཟའ་ཧོར་གོས་ཚོན་ཁྲའི་ཏཱ་གོ་དང་
དར་གཟན་མཚལ་ཁ་གཟན་སྡེམ་ཅན། ཧུ་ཐོག་ཐུ་ཆེ་ཁམས་བོད་ཀྱི་བླ་ཆེན་གྱི་
དབུ་ཞྭ་ཐང་ཞུ་སེར་པོ་ནམ་མཁའ་རབ་འབྱམས་དབུ་ཏོག་མགྲིན་པ་གཞན་ལས་
རིང་བ་ཞིག་བཞེས་སྲོལ་བཅས་ཡོད། །
(༢༥)དགུན་ཁའི་ཆིབས་བསྒྱུར་དུས་ལས་ཚན་སོ་སོའི་དབུ་
ཞྭ་སོགས་བཞེས་ཕྱོགས་སྐོར།
ཆིབས་ཆས་བྱིངས་རྣམས་གོང་བཞིན་ལ་གཉེར་ལྡེ་མན་གསོལ་ གཟིམ་་་
མགྲོན་འགག་ཡན་རྣམས་ཀྱི་དགུན་ཞྭ་ལ་རྟ་ཞྭ་གཡི་སན་མ་ཞེས་པ་འགོ་སྣམ་
དམར་པོའི་རྒྱབ་ལྡན་རྩེ་ཅུང་ཟད་མདུན་དུ་གུག་པ་ལ་མཐའ་འཁོར་དུ་གཅན་
གཟན་འོབས་ཀྱི་ལྤགས་པ་བཏང་བ། ནང་ ཤ་སྔོན་པོ་ཅན་ཞེ་གཅིག་དང་།
སྐུ་བཅར་བླ་ཆེན་ཡན་ཞྭ་ནག་མཛོད་པ་བཅས་དང་། རྒྱལ་བ་ཡབ་སྲས་རྣམས་
ཀྱི་དབུ་ཞྭ་རྟ་ཞྭ་གཡི་སེན་མ་འགོ་སྣམ་སེར་པོའི་རྒྱབ་ལྡན། རྩེ་མདུན་དུ་ཅུང་
ཟད་གུག་པ་ལ་མཐའ་འཁོར་ཨུ་རུ་སུའི་ལྤགས་པ་གྲ་རིང་དང་། ནང་ཤ་སེར་
571



པོ་བྱས་པ། རྒྱལ་དབང་ཀརྨ་པ་ཆེན་པོའི་དབུ་ཞྭ་རྟ་ཞྭ་གཡི་སེན་ཐུང་བ་འགོ་
སྣམ་སེར་པོའི་རྒྱབ་ལྡན་ཨུ་རུ་སུའི་ལྤགས་པ་གྲ་རིང་གི་མཐའ་འཁོར། ནང་ཤ་
སེར་པོ་བྱས་པ་རྒྱུ་བཟང་གཞན་ལས་ཁྱད་དུ་འཕགས་པ་ལས་བཟོ་དབྱིབས་གཡི་
སེན་ཐུང་བ་རྨོག་ཚང་ལྟོ་བ་གཞན་ལས་ལྡིར་བ་བཅས་བཞེས་སྲོལ་ཡོད་། །
(༢༦) རྒྱལ་དབང་ཀརྨ་པ་ཆེན་པོ་ཕྱོགས་ཕེབས་སྐབས་ཆིབས་ཐོག་དང་
ཕེབས་བྱམས་སོ་སོར་འབྱོན་གནང་མཛད་ལམ་སྐོར།
ཀརྨ་པ་སྐུ་ཕྲེང་གཉིས་པ་དང་སྐུ་ཕྲེང་གསུམ་པ་བཞི་བ། སྐུ་ཕྲེང་ལྔ་བ་
བར་ཏཱ་ཡོན་མིང་རྒྱལ་རབས་སྐབས་སུ་ཆེན་པོ་ཧོར་གྱི་ཡུལ་དང་ནན་ཅིན་རྒྱལ་
ས་བཅས་སུ་གདན་འདྲེན་ཞུས་ཏེ་མཆོད་ཡོན་ཐུགས་ནང་གཅིག་གྱུར་གྱིས་གོང་
མ་རིམ་བྱོན་གྱི་དབུའི་བླ་མཆོད་དུ་བཀུར་ཏེ་གོང་མ་རིམ་ པའི་ཏི་ཤི་ མཛད།
གོང་མ་རྣམས་ཀྱིས་ཕུལ་བའི་ཕེབས་བྱམས་ལེགས་ཞེར་རིམ་པ་ཡོད་འདུག་ཀྱང་
བར་ལམ་ཀར་སྲིད་ལ་ཉམས་ཉེས་ཤིན་ཏུ་ཆེ་བ་བྱུང་ནས་གཞུང་ས་ཕྱོགས་ནས་
ཕེབས་བྱམས་རྣམས་གཞུང་བཞེས་ཀྱིས་ཀརྨ་པ་སྐུ་ཕྲེང་བཅུ་བ་ནས་སྐུ་ཕྲེང་བཅུ་
གསུམ་པའི་བར་སྐུ་ཁམས་བདེ་མིན་བྱུང་ཡང་སྐུའི་གཟོ་ཁྱད་དུ་ཆིབས་སྣ་ཆིབས་
པ་ཙམ་མ་གཏོགས་ཕེབས་བྱམས་དུ་ཕེབས་མི་ཆོག་པ་སོགས་བཀའ་ཆད་ཕོག་
པར་གྲགས་ཤིང་རྗེས་སོར་རྒྱལ་མཆོག་འཇམ་དཔལ་རྒྱ་མཚོའི་སྐུ་དུས་སུ་ལྷ་སར་
ཆུ་ཡི་འཇིགས་པ་བྱུང་ནས་བར་སྐོར་བྱང་ཆུབ་འབྱོན་ལམ་དུ་ཀོ་བ་གཏོང་དགོས་
པ་དང་། འཕྲུལ་སྣང་གཙུག་ལག་ཁང་གི་ཁྱམས་ཁྲ་དང་དཀྱིལ་འཁོར་མཐིལ་
བརྒྱུད་ཇོ་བོའི་བཞུགས་ཁྲིའི་ས་འཛིན་ཆུ་ལ་བྱིངས་པ་སོགས་བོད་ཀྱི་བླ་ལྷ་གྲགས་
ཅན་སུས་ཀྱང་བཟློག་པར་མི་ནུས་པར་ཇོ་བོ་ཀླུ་ཡུལ་དུ་གདན་འདྲེན་ཞུ་ཉེར།
གཞུང་རྟེན་དགྲ་ལྷའི་གཙོ་བོ་གནས་ཆུང་ཆོས་རྒྱལ་སོགས་ལ་ལུང་ཞུ་དང་ཨོ་རྒྱན་
572



རིན་པོ་ཆེའི་བསྟན་པ་སྤྱི་ལུང་འོད་ཀྱི་དྲ་བ་ཅན་ཞེས་པ་བརྔོག་འཚོལ་གྱིས་དེའི་
ལུང་དོན་ལྟར་གཞུང་ས་མཆོག་ནས་རྒྱལ་བ་ཀརྨ་པ་སྐུ་ཕྲེང་བཅུ་གསུམ་བདུད་
འདུལ་རྡོ་རྗེ་བྱང་གནམ་རུ་ཁུལ་ནས་གདན་ཞུ་སྐྱ་སེར་མི་སྣ་བཅས་སྤྱན་འདྲེན་
དུ་ཆེད་བཅར་གྱིས་གནམ་རུ་རྫོང་ཁོངས་ཤ་བྲག་དགོན་པ་ནས་རྫ་དྲག་ཆེ་བས་
སྤྱན་འདྲེན་པ་དྲུང་རིགས་སྐྱ་སེར་རྣམས་ཀྱི་མདུན་སྔ་འཕྲོས་ཇོ་བོའི་ཕྱག་ཏུ་
འབུལ་རྒྱུའི་ཞུ་རྒྱ་དམ་འབྱར་བཅས་བསྐུར་ཏེ་སྔོན་ལ་མྱུར་སྟབས་ཀྱིས་རྫོང་བ་
མཛད་རྗེ་ཉིད་ཆིབས་སྣ་ཆིབས་ཏེ་ལྷ་སར་རྗེས་སུ་ཕེབས་སྐབས་ཞོལ་རྡོ་རིང་ཕྱི་
མའི་གཞུང་ལམ་དུ་ཕེབས་པ་ན་རྒྱལ་བ་འཇམ་དཔལ་རྒྱ་མཚོའི་གཟིགས་སྔར་
སྤྱན་རས་གཟིགས་འགྲོ་འདུལ་ཕྱག་བཞི་པ་ཆིབས་སྣ་ཆིབས་ནས་འབྱོན་པ་ཞིག་
དག་སྣང་དུ་བྱུང་བ་ན་སྤྱན་འདྲེན་ཕོ་ཉ་རྩོལ་ཁྱད་དུ་བསྩལ་བ་ལྟར་སྔོན་ལ་པོ་ཏ་
ལར་གདན་དྲངས་ཏེ་རྒྱལ་མཆོག་བརྒྱད་པ་ཆེན་པོའི་སྐུ་མདུན་དུ་མཇལ་ཕྱག་
མཛད། དེ་ནས་འཕགས་པ་ཝ་ཏིའི་དྲུང་དུ་ཐུགས་སྨོན་སྙན་ཤལ་འབུལ་་་
གནང་སྐབས་སྔར་འཕགས་པའི་སྐུ་བརྙན་དེའི་ཕྱག་སྟབས་ཆོས་སྦྱིན་ཕྱག་རྒྱུ་
ཡིན་པ་ལ་འཕགས་པས་ སྙན་དར་ཕྱག་གིས་དངོས་སུ་བཞེས་ཏེ་ཕྱག་ སྟབས་་་
སྐྱབས་སྦྱིན་ཕྱག་རྒྱུར་འགྱུར་བ་དང་འཕགས་པའི་ཞལ་ནས། “རྒྱལ་ཀུན་
ཐུགས་རྗེའི་རང་གཟུགས་སྤྱན་རས་གཟིགས། ། བསམ་མི་ཁྱབ་པའི་རྒྱུ་འཕྲུལ་
གར་རོལ་པ། ། རྡོ་རྗེ་འཆང་གི་སྐུར་རྟེན་སེམས་པ་ཆེ། །བདུད་འདུལ་རྡོ་རྗེའི་
ཞབས་ལ་གསོལ་བ་འདེབས”ཞེས་གསུང་དངོས་སུ་བྱོན་ཏེ་བསྟོད་པ་མཛད་པ་
དང༌། དེ་ནས་ར་ས་འཕྲུལ་སྣང་གི་འགྲོ་བ་ལྷ་དང་བཅས་པའི་མཆོད་སྡོང་ཇོ་
བོ་ཤཱཀྱ་མུ་ནེའི་སྐུ་མདུན་དུ་ཕེབས་ནས་ཕྱག་འཚལ་བ་སོགས་ཡན་ལག་བདུན་པ་
སྔོན་དུ་འགྲོ་བའི་ཐུགས་སྨོན་སྙན་ཤལ་ཕུལ་གནང་བ་དང་འབྲེལ་གདེངས་ཆེན་
བསུ་བཟློག་གི་གསོལ་འདེབས་དང་ཇོ་བོ་རིན་པོ་ཆེ་དང་ཕན་ཚུན་བཀའ་སྒྲོས་
རྒྱས་པར་གནང་བ་སོགས་ཀུན་གྱི་མཐུན་སྣང་དུ་བྱུང་བས། དེ་ནས་བཟུང་ཇོ་
573
me



བོ་རིན་པོ་ཆེའི་བཞུགས་ཁྲིར་བརྙེགས་པའི་ཆུ་རྣམས་རིམ་གྱིས་འཇིགས་ནས་ལྷ་
སར་ཆུའི་འཇིགས་པ་ཞི་བར་མཛད་པ་སོགས་བོད་ཁམས་ཡོངས་ལ་བཀའ་དྲིན་
བླ་མེད་དུ་བསྐྱངས་པ་ལ་རྟེན་རྒྱལ་མཆོག་བརྒྱད་པ་ཆེན་པོ་ནས་མཚུར་དགོན་
འདུས་སྡེའི་བསྙེན་བཀུར་སོགས་ལོངས་སྤྱོད་སྲབ་ཅིང་རྣམ་སྤྱོད་ཞན་པས་་་་
མཆོད་ཐེབས་སུ་སྣ་མཁར་གཞིས་ཀ་སོགས་བཀའ་དྲིན་ལེགས་འབུལ་རྒྱ་ཆེ་དང༌།
རྒྱལ་བའི་དབང་པོ་ཉིད་ཀྱི་ཕེབས་བྱམས་གྲས་ནས་ཕེབས་བྱམས་ཞིག་འབུལ་
གནང་མཛད་པ་སོགས་གཞུང་གནས་ནས་དམིགས་བསལ་བཀུར་གཟོས་་་་་་
གཟིགས་བསྐྱངས་བླ་མེད་ཐོབ་པ། དེ་ནས་བཟུང་སླར་ཡང་ཀརྨ་པ་ཆིབས་
བསྒྱུར་སྐབས་སྔར་ལམ་ལྟར་ཕེབས་བྱམས་དུ་ཕེབས་ཆོག་པ་བྱུང་བར་གྲགས་ལ་
མཛད་རྣམ་རྒྱས་པ་ཁག་གཅིག་ལ་ཅུང་ཞིབ་ཙམ་གསལ་བ་བཅས་ཕེབས་བྱམས་
རིན་པོ་ཆེ་མཛོད་གོས་ལི་ཧང་གི་ན་བཟའ་ཅན། དབུ་ཀླད་རྒྱ་ཕིབས་གཟུགས།
མཐའ་སྐོར་དུ་སི་ཤན་གྱི་ཛར་ལོ་པ་ཏྲ་རིས་དང་ཕོམ་ཛར་གྱི་འཕྱང་འཕྲུལ་དུ་
བྱས་པ། རྩེར་གསེར་ཟངས་ཀྱི་དབུ་ཏོག་གཉྫི་ར། ཕྱོགས་བཞིའི་ཟུར་རེར་
གསེར་ཟངས་ཀྱི་དབུ་ཏོག་ནུ་གཟུགས་ཆུང་ངུ་རེ་ཕྲེད་ལ་བརྔམས་པ། ཞལ་
ཤེལ་དང་ཞལ་གསང་སེར་པོ། དིང་ཕོན་གྱི་པད་འབོལ་ས་སྟན་སྐུ་བསྙེ་སོགས་
ཆ་ཚང་ལ་ཕེབས་བྱམས་ཀྱི་གཞུང་རྒྱུགས་དང་། ཕྲེད་རྒྱུག་བྱམས་འདེགས་
རྣམས་ལ་གསེར་དངུལ་བཀྲ་མའི་སྦ་ཚིག་དང༌། སྣེ་མོ་སོ་སོར་གསེར་དངུལ་
བཀྲ་མའི་དབུ་ཏོག་བྱས་པ། ཡང་འབྲུག་རྒྱལ་པོ་ནས་ཕུལ་བར་གྲགས་པའི་
ཕེབས་བྱམས་ཀྱི་བྱམས་འདེགས་གཞུང་རྒྱུགས་དང་ཕྲེད་རྒྱུག་ཆ་ཚང་གཅིག་ལ་
“ཆུ་ཤིང༌”དུ་འབོད་པ་བྱམས་དྲེལ་ཆུ་རབ་ཏུ་ཆིབས་བསྒྱུར་གནང་སྐབས་ཆུ་
སྤྱམ་ཇི་ཙམ་མཐོ་རུ་སོང་ན་དེ་ཙམ་ཡར་གུགས་ཏེ་འཕར་ནས་ཕེབས་བྱམས་ཇེ་
མཐོར་བཏེགས་ནས་ཆུར་མི་རེགས་པའི་ངོ་མཚར་ཅན་ལྗིད་ཤིན་ཏུ་ཆེ་བ་ཆ་ཚང་
ཞིག་ཀྱང་ཡོད། སི་ ཏན་ལི་ཧང་གི་བྱམས་ཐག་རིང་ཐུང་བཅས་སྤུས་ཤིན་ཏུ་
574



ལེགས་པ་གསར་རྙིང་ཁ་ཤས་ལ་ཕེབས་བྱམས་འགོ་པ་གཅིག་དང་བྱམས་་་་་
འདེགས་པ་བརྒྱུད། ཕེབས་བྱམས་པ་བརྒྱུད་ཀྱི་གྱོན་པ་ནི་ལྷམ་སྤུ་ཤོལ་དང་ཀོ་
ཤོལ་གང་རུང་ཡུ་ཐུང་དང༌། གོས་ཆེན་སེར་པོའི་དོར་ཁུག གོས་ཆེན་རྒྱ་
སྨུག་དང༌། འགོ་སྣམ་རྒྱ་སྨུག་བརྗེ་ལེན་གྱི་གྱོན་པ་ལ་ ཤག་རེའི་སྟེང་མཛོད་
གོས་སེར་པོའི་སྒོག་ཙེ་དང་། བི་ཅི་ལེ་ཞེས་པའི་ཞྭ་མོ་སྟེ། ས་སེར་པོའི་རྒྱབ་ལྡན་
ཕྱོགས་བཞིར་ཏཱམ་ཁ་དང་ཏོག་གདན་ཁྱི་སྣ་སོགས་ཀྱི་སྦ་ལྟེ་ཏོག་བཅས་ཡོད་པ་
ལ་ སྤུ་མ་ནག་པོའི་མཐའ་འཁོར་ ཡར་ལོག་ ཅན་བཅས་གྱོན་དགོས་པ་དང་།
ཡང་སྐབས་རེ་ཕེབས་ཚུགས་རིང་བའི་སྐབས་སུ་རྣམ་པར་འདྲེན་མཆོག་བྱམས་
དྲེལ་ཐོག་ཏུ་འབྱོན་སྲོལ་ལ་བྱམས་དྲེལ་བརྗེ་ལེན་བཞི་ལ་ཆིབས་ཟར། ཆིབས་
ས། སྲབ་རྨེད་སོགས་གསེར་དངུལ་ཚགས་བཀྲོལ་ངོ་མཚར་ཅན་འབའ་ཞིག་
ལས་གྲུབ་པ། ཆིབས་འགོར་གསེར་ཏོག་རེ་རེ་ངོ་མཚར་ཁྱད་འཕགས་ཀྱི་རང་
བཞིན་ལྡན་པ་བཅས་ཡོད། །
(༢༧)སྟོད་ལུང་མཚུར་ཕུ་དགོན་པར་ཡོད་པའི་མངའ་བདག་ཁྲི་རལ་
སྐབས་ཀྱི་རྡོ་རིང་གི་ཡི་གེ་ངོ་བཤུས།
སྟོད་ལུང་བདེ་ཆེན་དུ་ཡོད་པའི་མཚུར་ཕུ་དགོན་པའི་ནང་གི་རྡོ་རིང་
འདིར་བཙན་པོ་ཁྲི་རལ་པ་ཅན་གྱི་ཞང་པོ་ཚེ་སྤོང་སྟག་བཟང་ཉ་སྟོས་སྟོད་ལུང་
ལྕང་བུར་གཙུག་ལག་ཁང་བརྩིགས་པའི་ལོ་རྒྱུས་འཁོད་ཡོད་ཅིང་། འུ་ཤང་
རྡོའི་ལྷ་ཁང་བཞེངས་པའི་རྗེས་སུ་ལྷ་ཁང་འདི་བཞེངས་པའི་གནས་ཚུལ་འཁོད་
པ་ལྟར་ན། རྡོ་རིང་འདི་ཕལ་ཆེར་སྤྱི་ལོ་815ལོ་ནས་836བར་གྱི་ལོ་ཞིག་ལ་
བཙུགས་ཡོད་ཚོད་རེད།
མ་ཡིག(1)
575



1 ཞང་ཚེ་པོང་སྟག་བཟང་ཉ་སྟོས། 2 སྟོད་ཀྱི་ལྟུང་བུར། གཙུག་
ལག་ཁང་(1) བརྩིགས་ 3 པའི་ལོ་རྒྱུས། །རྡོ་རིང་ལ་བྲིས་བར། བཙན་
4 པོའི་བཀའས་གནང་སྟེ་བྲིས་པའི། 5། །བཙན་པོ་ལྷ་སྲས་ཡབ་མྱེས་ཀྱི་སྐུ་
རིང་ལ་ 6 དམ་པའི་ཆོས་བརྙེས (2) ནས། ། གདུང་རབས 7 སུ་དམ་
པའི་ཆོས་མྱི་གཏང་ཞིང་མཛད་པར 8 ཆོས་གཙིགས་དང༌། བཀའ་ལུང་
སྩལད་པ་ 9 ལས་འབྱུང་བ་བཞིན། ཞང་ཚེ་པོང་ཉ་ལྟོས། 10 དམ་པའི་
ཆོས་ཉམས་སུ་བླངས། བཙན་ 11པོ་ལྷ་སྲས། ཁྲི་གཙུག་ལྡེ་བརྩན་་་་་
འཕྲུལ་གྱི་ 12བཀའ་དྲིན། ཞང་ཉ་སྟོ་ལ་ཆེད་སྩལད་པས་13བཀའ་
དྲིན་ཆེན་པོ་བསབ་པའི་ཕྱིར། །14བཙན་པོ་སྐུ་ཡོན་དུ་(3) བསྔོས་ཏེ། སྨོན་
ལམ་ 15 རྒྱ་ཆེར་བཏབ་ནས། སྟོད་ལུང་གྱི་ལྕང་བུར 16 གཙུག་ལག་
ཁང་བརྩིགས་ སྟེ། དཀོན་ 17 མཆོག་གསུམ་གྱི་རྟེན་བཙུགས། དགེ་
18 སློང་བཞི་གནས་པར་སྦྱར་ནས། རྐྱེན་གྱི་ 19 བྲན་དང་ཞིང་འབྲོག་
དང་། ལྷ་ཆ (4) དང་། ནོར་རྫས་ 20 དང་། རྐང་འགྲོས(5) ལས་
ལྕོགས་ པ། ཚང་ བར 21བཅད་ དེ། ། བཙན་ པོ་ ཁྲི་ གཙུག་ ལྡེ་ བཙན་
22གྱི་སྐུ་ཡོན་མ་འཆད་པར་བྱེད་དོ། _23 གཙུག་ལག་ཁང་འདིའི་མཚན་་་
ཡང་། ། 2.4བཙན་པོའི་བཀའ་ཞལ་གྱི་བཏགས་སྟེ། 25 འོན་ཅང་དོའི་
ཐུགས་དམ ( 6 )གྱི་གཙུག་ལག་ 26 ཁང་ཆེན་པོའི་(7) མཇུག་ལ་གདགས་
ཤིང༌། _27 ཚིས་ཀྱང་། བླ་ནས་མཛད་པར། བཀའས་ 28 གནང༌། །
ལྷ་རིས་ཀྱི་འབངས་དང་། དཀོར་ 29 ལ། ཁྲལ་མྱི་དབབ་པ་དང༌། ཁཱ
(8) དང་། ཆད་ཀ (9) 30 མྱི་བཞེས་པ་ལས་སྩོགས་པ་ཡང་། ། ལྷ་
རིས 31 ཆེན་པོའི་ཐང་དུ། བཀའས་གནང་ངོ༌། ། 32 གཙུག་ལག་
ཁང་འཛིའི་རྐྱེན་རྀས་བསྔོ་ཞིང་ 33 སྤྱད་པ་ཡང་། །ཞང་ཉ་སྟོས། ། ཇི་ལྟར་
བྱས་ ཤིང་། 34 བསྔོས་ པ་ བཞིན་ བཙན་ པར། བཀའས་ གནངོ༌།
576



35 ནམ་ཞིག་ན། ཞང་ཉ་སྟོ་ལ། བུ་ཚ་རྒྱུད་ཡོང 36 མེད་པ་ཞིག་དུ་
གྱུར་ན། ཁོལ་ཡུལ་ལས་སྩོགས་ 37 པ་དབང་ངོ་ཅོག ། བླར་ཡང་མི་
བཞེས། 38 ཀྱང་མྱི་སྦྱིན་བར། གཙུག་ལག་ ཁང་འདི་རྐྱེན། 39 དུ་་་
བསྣན་པར། བཀའས་གནང་ངོ༌། 40 གཙུག་ལག་ཁང་གི་རྐྱེན་བཅད་པའི་
དཀར 41 ཅག་དང་། བསྔོས་ཡཾག ( 10) བླ་དཔེ་ནི། བཅོམ་ལྡན་
42 འདའས་ རིང་ ལུགས་ ཀྱི་ འདུན་ སར་ བཞག་། 43 འོག་ དཔེ་ ནི།
འོན་ཅང་དོ་གཙུག་ལག་ཁང་གི 44 གནས་བརྟན་དང༌། མངན (11)
ལ་སྩལད། དཔེ 45 དེ་དང་འདྲ་བ་གཅིག་ནི། གཙུག་ ལག་ ཁང་
46 འདིར་གཞག་པར། བཀའས་གནང་ངོ༌། 47
( 2) 1 ༄༅། ། ཞང༌ ཚེ་ པོང་ 2 གསས་ སྟོའི་ བུ་ 3 ཚ།
གཙིགས 4 གནང་བའི་བླ་ 5 དཔེ་ནི། ཕྱིང་བ་ 6 འི་སྐུན་མཁར་
7 ན། གཙིགས༔ 8 ཆེན་པོ་གཞན་གྱི 9 ཟླ་ལ་ བཞག ། དེ་་་་་
10 དང་འདྲ་བ་རྣམ 11 གཙག་ནི། གཙིགས 12 གཞན་གྱི་ཟླ་ལ་
13 བཀའི་སར་ ( 12) བཞག 14 གཙིགས་ཀྱི་ 15 འོག་དཔེ་འཕྲ
16 མེན་གྱི་སྒྲོམ་བུ 17 ནི། གཙུག་ལག 18 ཁང་འཛའི་མཛོད་
19 དུ་གཞག་པར། 20 བཀའས་གནང་ 21 ངོ༌། ། 22 བཀྲ་ཤིས།
མ་ཡིག་གི་འབྲུ་འགྲེལ། (1)
༄༅། ། བཙན་པོ་ཁྲི་རལ་པ་ཅན་གྱི་ཞང་པོ་ཆེ་པོང་སྟག་བཟང་ལ་སྟོས།
སྟོད་ལུང་བདེ་ཆེན་ གྱི་ ལྕང་བུར། གཙུག་ལག་ ཁང་ བཞེངས་ པའི་ ལོ་ རྒྱུས།
རྡོ་རིང་ལ་བྲིས་པ་འདི། བཙན་པོ་ཁྲི་རལ་པ་ཅན་གྱིས་བཀའ་གནང་ནས་བྲིས་
པ་ཡིན། བཙན་པོ་ལྷ་སྲས་ཡབ་མེས་ཀྱི་སྐབས་སུ། དམ་པའི་ཆོས་དར་ནས།
577



གདུང་རབས་རྒྱུད་རིམ་དུ་དམ་པའི་ཆོས་བར་མཚམས་མི་ཆད་པར་མཛད་ཅིང༌།
དེ་ཡང་སྔར་ཆོས་ཀྱི་མནའ་ཡིག་བཞག་པ་དང་། བཙན་པོ་ཁྲི་རལ་པ་ཅན་གྱི་
བཀའ་ལུང་གནང་ནས་དམ་པའི་ཆོས་སྤེལ་བ་བཞིན་དུ། ཞང་པོ་ཆེས་པོང་ཉ་
སྟོས། དམ་པའི་ཆོས་ཉམས་ལེན་བྱས་པ་རེད། ལྷ་ཡི་སྲས་སུ་འཁྲུངས་པའི་
བཙན་པོ་ཁྲི་རལ་པ་ཅན་གྱི་བཀའ་དྲིན་ལས། ཞང་པོ་ཉ་སྟོ་ལ་མནའ་ཡིག་
ཆེད་དུ་གནང་བས། ཉ་སྟོས་བཀའ་དྲིན་ཆེན་པོ་གནང་བར་དྲིན་ལན་འཇལ་
བའི་ཕྱིར། བཙན་པོ་སྐུ་ཚེ་ཡུན་ནས་ཡུན་དུ་གནས་པར་དམིགས་ཏེ། སྨོན་
ལམ་མང་པོར་བཏབ་ནས། སྟོད་ལུང་བདེ་ཆེན་གྱི་ལྕང་བུར་གཙུག་ལག་ཁང་
བརྩིགས་ཤིང༌། སྐུ་གསུང་ཐུགས་ཀྱི་རྟེན་བཞེངས་པའི་ཐོག དགེ་སློང་བཞི་
གཏན་དུ་བཞུགས་མཁན་ཡོད་པ་བྱས་ནས། ཆོས་ལུགས་མི་སྣའི་འཚོ་བའི་
མཐུན་རྐྱེན་དུ། བྲན་གཡོག་དང་། ས་ཞིང༌། འབྲོག་ཐང་། མཆོད་པ།
རྒྱུ་ནོར། ནོར་ཕྱུགས་ལ་སོགས་པ་ཆ་ཚང་བར་བཅད་ནས། བཙན་པོ་ཁྲི་
གཙུག་ལྡེ་བཙན་སྐུ་ཚེ་ཡུན་ནས་ཡུན་དུ་གནས་ཐབས་བྱས་པ་རེད།
གཙུག་ལག་ཁང་འདིའི་མིང་ཡང་བཙན་པོ་ཁྲི་རལ་པ་ཅན་སྐུ་ངོ་མས་
བཏགས་ཏེ། གཙུག་ ལག་ ཁང་གི་ མཚན་ ཐོ་ཡུལ་འུ་ ཤང་ རྡོར་ ཡོད་ ཅིང་།
ཚང་མས་དད་པ་བྱེད་ས་དཔེ་མེད་བཀྲ་ཤིས་འཕེལ་ཞེས་པའི་གཙུག་ལག་ཁང་
དེའི་མིང་གི་མཇུག་ཏུ་འཁོད་ཡོད་ལ། བདག་གཉེར་དོ་དམ་ཡང་གོང་ནས་
མཛད་དགོས་པའི་བཀའ་གནང་བ་རེད། གཙུག་ལག་ཁང་ལ་དབང་བའི་ས་
ཞིང་དང་། མི་སེར་རྒྱུ་ནོར་བཅས་ལ་ཁྲལ་མི་བསྡུ་བ་དང་། དད་འབུལ་ཞུས་
པའི་ བྲུ་རིགས་དང་སྤྱི་རྫས་གཞུང་བཞེས་མི་གནང་བ། ལྷ་རིས་ཆེན་པོའི་
ཐོབ་ཐང་ཡོད་པའི་གཙུག་ལག་ཁང་གི་གྲས་སུ་འཇོག་རྒྱུའི་བཀའ་གནང་།
གཙུག་ལག་ཁང་འདིར་འཚོ་བའི་མཐུན་རྐྱེན་དུ་འབུལ་བ་དང་སྤྱད་པ་
རྣམས་ཞང་ཉ་སྟོས་གང་འདྲ་བྱས་ཏེ་ཕུལ་བ་བཞིན་དབང་ཆོག་པར་བྱེད་དགོས་
578



པའི་བཀའ་གནང་། ཕྱིས་འབྱུང་། ཞང་ཉ་སྟོའི་རུས་རྒྱུད་ཆད་པ་ཡིན་ན།
ཁོང་ལ་དབང་བའི་བྲན་གཡོག་དང་ས་ཞིང་ཡོད་ཚད། གོང་ནས་ཡར་མི་བསྡུ་
ལ་གཞན་ལ་ཡང་མི་སྤྲོད་པར། གཙུག་ལག་ཁང་འདིའི་ཆོས་ལུགས་མི་སྣའི་
འཚོ་བའི་མཐུན་རྐྱེན་ཉིད་དུ་བཏང་ནས་ཁ་སྣོན་རྒྱག་དགོས་པའི་བཀའ་གནང་།
གཙུག་ལག་ཁང་གི་མཐུན་རྐྱེན་དུ་ཕུལ་བའི་དངོས་རྫས་ཀྱི་འཛིན་ཡིག་
དང་བསྔོས་ཡིག་མ་དཔེ་ནི་མཁན་པོའི་མདུན་སར་བཞག་ཡོད་ཅིང་། འདྲ་
བཤུས་ཡི་གེ་གཅིག་ནི་འུ་ཤང་རྡོ་གཙུག་ལག་ཁང་གི་གནས་བརྟན་དང་སྐུ་གཉེར་
ལ་སྤྲད་པ་དང༌། འདྲ་བཤུས་ཡི་གེ་དེ་དང་འདྲ་བ་གཞན་གཅིག་ནི། གཙུག་
ལག་ཁང་འདི་རང་ལ་གཞག་རྒྱུའི་བཀའ་གནང་བ་རེད།
(2) ཞང་ཚེ་པོང་གསས་སྟོའི་བུ་རྒྱུད་ལ་མནའ་ཡིག་གནང་བའི་མ་ཡིག་
ནི། ཕྱིང་བའི་སྐུ་མཁར་ན། མནའ་ཡིག་ཆེན་པོ་གཞན་ཞིག་དང་མཉམ་དུ་
བཞག་ཅིང་། དེ་དང་འདྲ་བའི་འདྲ་བཤུས་ཡི་གེ་གཅིག་ནི། མནའ་ཡིག་
གཞན་དང་མཉམ་ དུ་བང་མཛོད་ནང་བཞག་པ་དང་། འདྲ་བཤུས་ཡི་གེ་
གཞན་ཞིག་གཞག་ས་ལྕགས་རིགས་གཉིས་ལས་བཟོས་པའི་སྒམ་ཆུང་འདི་ནི།
གཙུག་ལག་ཁང་འདིའི་བང་མཛོད་དུ་གཞག་རྒྱུ་བཅས་ཀྱི་བཀའ་གནང་བ་རེད།
བཀྲ་ལ་ཤིས་པ་བཀྲ་ཤིས་ཤོག
(༢༨) མཚུར་སྒར་བླ་བྲང་གི་མཆོད་གཞིས་མི་སེར་སྐོར།
(1) སྟོད་ལུང་ཚལ་བདེ་གཞིས་འོག་སྨད་ཚོ་རྒྱ་ཚོའི་ཁོངས་ནས་མཚུར་
བླའི་མཆོད་གཞིས་སྣ་མཁར་གཞིས་ཀ་བསམ་གྲུབ་མཐོང་སྨོན་ཞེས་པ་ནི་སྔོན་རྗེ་
ཀརྨ་པ་སྐུ་ཕྲེང་བཅུ་གསུམ་པའི་སྐུ་དུས་རབ་བྱུང་བཅུ་གསུམ་པའི་ནང་ལྷ་ལྡན་
གཙུག་ལག་ཁང་ཇོ་བོའི་གསེར་ཁྲིའི་ཞབས་ལ་ཐུག་གི་བར་ ལྷ་ སར་ཆུ་བོས་་་་
579



འཇིགས་ནས་བར་སྐོར་བྱང་ཆུབ་འབྱོན་ལམ་ནང་ཀོ་བ་གཏོང་དགོས་པ་བཅས་
ཇོ་བོ་ཀླུ་ཡུལ་དུ་བཞུད་ལ་ཁད་དུ་རྒྱལ་མཆོག་བརྒྱད་པ་ཆེན་པོའི་བཀའ་དགོངས་
དང་བོད་ལྗོངས་ལྷ་མིའི་འདུས་ཚོགས་རྒྱས་པ་བཅས་ནས་ཨོ་རྒྱན་རིན་པོ་ཆེའི་
བསྟན་པ་སྤྱི་རླུང་འོད་ཀྱི་དྲ་བ་ཅན་ཞེས་པ་འཚོལ་ཞིབ་ཞུས་པའི་ལུང་གསལ་
ལྟར་གཞུང་སའི་སྐྱ་སེར་མི་སྣ་བཅས་ཆེད་བཅར་གྱིས་ཀརྨ་པ་རིན་པོ་ཆེ་ཆུ་བོའི་
འཇིགས་པ་སྐྱོབ་པར་བྱང་གནམ་རུ་ནས་གདན་ཞུས་ཀྱིས་ཇོ་བོ་རིན་པོ་ཆེའི་སྐུ་
མདུན་དུ་ཐུགས་སྨོན་གསོལ་འདེབས་དང་གདེངས་ཅན་བསུ་བཟློག་སོགས་་་
གནད་སྨིན་མཛད་དེ་ལྷ་ས་ཆུ་བོའི་འཇིགས་པ་ལས་སྐྱོབས་པར་མཛད་པ་སོགས་
ཀྱི་སྐོར་གོང་དུ་ཕེབས་བྱམས་ཐོག་ཆིབས་བསྒྱུར་མཛད་ཕྱོགས་སྐོར་གྱི་མཛད་
ལམ་དུ་ལམ་ཙམ་བརྗོད་ཟིན་པ་ལྟར་བཀའ་དྲིན་ལེགས་གཟོར་གཞུང་གནས་
ནས་ཀརྨ་པའི་གདན་ས་མཚུར་ཕུའི་མཆོད་གཞིས་སུ་སྦྱོར་འཇགས་མཛད་པར་
གྲགས་པ་དང་། ཕྱིས་བོད་ཀྱི་སྲིད་སྐྱོང་རྒྱལ་ཚབ་དེ་མོ་ནུ་མི་ཧན་འཇིགས་
མེད་རྒྱ་མཚོ་སྐུ་གཤེགས་ཚབ་རབ་བྱུང་བཅུ་བཞི་པའི་ལྕགས་འབྲུག(1820) ལོ་
ཆིང་གོང་མ་ཅཱ་ཆིན་སྐབས་དང་། རྗེ་ཐེགས་མཆོག་རྡོ་རྗེ་དགུང་གྲངས་ཉི་ཤུ་
རྩ་གསུམ་ལོ་ཚེ་གླིང་རྒྱལ་ཐོག་གཉིས་པ་ནོ་མི་ཧན་ངག་དབང་འཇམ་དཔལ་ཚུལ་
ཁྲིམས་རྒྱ་མཚོ་སྲིད་ཁྲིར་ཕེབས་ནས་ལོ་བཅུ་གཅིག་པ་ལྕགས་སྟག (1830) ལོ་
དབུས་གཙང་ཁུལ་དུ་ས་ཁྲལ་མོས་སྙོམས་ཀྱིས་གཞུང་གནས་ནས་ལྕགས་སྟག་
ཞིབ་གཞུང་ཞེས་པ་གསར་དུ་བཀོད་གནང་མཛད་ཅིང་སྐབས་དེར་སྟོད་ལུང་
ཚལ་བདེ་ཁུལ་དུ་ལྕགས་སྟག་ཟླ་9ཚེས་6ཉིན་བཀོད་པའི་ཞིབ་གཞུང་ཡིག་ཨང་
བཅུ་བདུན་པའི་ནང་གསལ། མཚུར་ཕུ་སྒར་པའི་མཆོད་གཞིས་སྣ་མཁར་བ་
བུད་རྙིང་དཀྲུས་ཆག་ཕུད་རྐང་ཉི་ ཤུ་རྩ་གཅིག་ལ་ཉིས་སྣའི་འདོན་ཕྱེད་བཅུ་
གཅིག་སྒྲུབ། ཅེས་ཞལ་གསལ་འཁོད་པ་བཅས་གཞིས་འདིར་གཞིས་ཁང་བཞི་
ཐོག་སྤེན་རྫས་ནག་རྩི་ཐུག་དང་རྒྱལ་མཚན་ཅན་དང་། ཕྲེང་སྟོད་བཀྲ་ཤིས་
580



གཡུལ་ཁ་བཅས་གཞིས་མ་ལག་གཉིས་ལ་ཁང་མིག་ཆེ་ཆུང་བསྡོམས་སུམ་ཅུ་སོ་
བདུན་དང་། གཡུལ་ཁ་ཡས་མས་དྲུག་བཅས་ཡོད་པར་གཞིས་སྡོད་ངོ་མ་སྡེ་པ་
གཅིག་དང་ནང་གཉེར་གཅིག་བཅས་གཞིས་སྡོད་ཕྱི་ནང་གཉིས་དང༌ (གཞིས་
ཀ་འདི་མཚུར་བླའི་མཆོད་གཞིས་གཏོང་ཡོང་རྒྱ་ཁྱོན་ཆེ་ཤོས་ཤིག་ཡིན་སྟབས་བླ་
བྲང་གི་གཉེར་ལྡེ་ཕྱག་མཛོད་ངོ་མའི་མཚན་ཐོག་ནས་གཞུང་འཛིན་གྱིས་འཛིན་
སྐྱོང་མཛད་དགོས་པ་ཞིག་དང༌། ནང་གཉེར་ཐད་སྔར་གཉེར་ཕྱག་སོ་སོའི་སྐུ་
ཟླ་ནང་མི་ཚོས་གོ་བཅད་ནས་ཐབ་རྟེན་ས་ཞིང་ལོགས་སུ་འདེབས་བཀོལ་བྱེད་པ་
ལས་གཞིས་ཕོགས་ཞུ་མི་དགོས་པ་དང༌། ཕྱི་ཕྱོགས་ཚལ་བདེ་འདུ་སྤྱིའི་ནང་མི་
སེར་གྱི་མགོ་འདོན་དང་ནང་ཁུལ་འཚོ་འཚིས་བྱམས་སྐྱོང་དང་འབྲེལ་བའི་མགོ་
མཇུག་སྒྲིག་ཁྲིམས་གཅུན་ཁྱབ་ཀྱིས་ཕྱི་ནང་གང་སར་འཐུས་སྒོ་ཚང་ཞིང་སྟོན་
འབྲས་ལེགས་པས་དགེ་འདུན་གྱི་གསོལ་ཕོགས་སོགས་གཏོང་སྒོ་ཐམས་ཅད་
ཐེངས་ངེས་ ཐོག་ནས་གཞིས་འབབ་ ལྷག་འཕྲོ་ བཀར་འཇུག་བྱེད་རྒྱུ་ཡོད་པ་་་
སོགས་བྱུང་འདུག་ཀྱང༌། བར་ལམ་བླ་བྲང་ནས་ཐོན་སྤེལ་གྲོན་ཆུང་ཡིན་ཁུལ་ .
གྱིས་གཞིས་སྡོད་ཕྱི་གཉེར་ནང་གཉེར་གཉིས་ཀ་སོ་ནམ་ཆ་རྒྱུས་མེད་པའི་བྱང་
པའི་གྲྭ་པ་དཀྱུས་མ་ཕྱག་སྦྲེལ་གཉིས་རེ་བསྐོ་བཞག་བྱས་ཏེ་ཞིང་ལས་ཐོན་སྐྱེད་
དང་ཕྱི་ནང་མི་སེར་གྱི་ཁྲལ་བསྡུ་ཁྲིམས་གནོན་སོགས་ཀྱི་བྱ་གཞག་གང་སྤྱིར་རིམ་
པས་སྒྲིག་ངན་མུ་བྱམས་སྣང་ཆུང་ཁྱད་སད་ཀྱི་རལ་པོ་ཁ་ལུག་ཐོག་མཐར་སྡེ་པ་
རང་ཉིད་ཆོས་མགོ་མ་འཐོན་པར་བཀའ་ལོག་དམ་ལོག་ཏུ་གྱུར་ཏེ་གཞིས་སྡོད་
རེས་བུད་མེད་རེ་བཅའ་ཉར་བྱས་སྟབས་ གཞིས་ཀའི་ལས་དོན་ལའང་གཡས་
ཁག་གཡོན་དཀྲིས་ནང་མི་གཤིན་པའི་གནས་ཚུལ་སྐྱུག་བྲོ་བ་ཡང་རིམ་པར་བྱུང་
ཐོག་གཞིས་འབབ་ཐོག་ནས་ལོ་ལྟར་གཞིས་ཕོགས་འབྲུ་རུའི་ཁལ་288རེ་འཕར་
དུ་སྤྲོད་དགོས་པ་དང་དགེ་འདུན་གྱི་གསོལ་ཕོགས་སོགས་ཀྱང་མ་ཐེངས་པར་བླ་
བྲང་ནས་འབྲུ་ཁྱོན་ཆེན་ལོ་ལྟར་གཞན་ནས་ཉོ་སྒྲུབ་བྱ་དགོས་པ་སོགས་བྱུང་བ་
581



རེད) གཞིས་ཀྱི་ནང་ཟན་གྲས་སུ་མ་བྱན་གཅིག་དང༌། བ་རྫི་གཅིག ལུག་
རྫི་གཅིག (རེའུ་ལུག་འཁྲིད་དུས་ལུག་གཡོག་གཅིག་དགོས་པ་འུལ་ཁོངས་ནས་
ཉར་རྒྱུ) ཨ་དུང་གཅིག (རྟ་གཡོག) མགོན་ཁང་བླ་མ་གཅིག (སྐུ་མདུན་གྱི་
གསོལ་གཟིམ་ལས་ཟུར་རྣམས་ཀྱི་ཕེབས་ཁུངས)མ་ཎི་འཁོར་ཆེན་པ་གཅིག་
བཅས་དང༌། རྟེན་ཡོད་ནང་ཟན་ལས་དཔོན་གཅིག མཛོ་དཔོན་གཅིག
མཐོང་དཔོན་གཅིག ཁ་དཔོན་གཅིག (འདི་མཛོ་དཔོན་གྱི་ཐོབ་ཁུངས་
ཡིན) བཅས་གཞིས་ཀྱི་ནང་གཟན་ཁོངས་སུ་ཕྱི་ནང་གི་ལས་ཀ་བྱེད་མཁན་མི་
གྲངས་བཅུ་ཙམ་ཡོད་ཅིང་། གཞིས་ཀྱི་ཕྱག་འདེབས་ས་ཞིང་རྣམས་ལ་འདུལ་
སྐྱོང་ཐོན་སྐྱེད་གཙོ་བོར་བྱེད་པའི་ཕྱི་ནང་ཁྲལ་རིགས་ཞབས་ཞུའི་མི་སེར་རྣམས་
ལ་མགོ་འདོན་འཚོ་སྐྱོང་དང་ཁྲལ་བསྡུ་ཁྲིམས་གནོན་གྱི་བྱེད་པོ་གཙོ་བོ་ནི་རྒྱལ་
དབང་ཀརྨ་པ་སྐུ་ངོ་མས་བསྐོ་འཇའ་བསྐོ་བཞག་གནང་བའི་གཞིས་ཀྱི་སྡེ་པ་
(གཉེར་ཆེན་ གཅིག་ གི་གོ་གནས་ཡོད)གཅིག་དང་། ནང༌ གཉེར་ གཅིག
གཞིས་ཀྱི་བཀའ་འོག་ཏུ་ཕྱི་ནང་མི་སེར་སྤྱི་དང་བྱེ་བྲག་ཕྱི་ཁྲལ་མི་སེར་རྣམས་ཀྱི་
གོ་གཙོ་རྒན་པོ་གཅིག་བཅས་དང་། མི་སེར་རྣམས་ནས་འོས་བསྡུས་བྱས་ཏེ་
གཞིས་ཀ་ནས་བསྐོ་བཞག་བྱས་པའི་མི་སེར་རྣམས་ཀྱི་སྤྱི་མི་གཅིག(སྤྱི་འཐུས)
ཕྱི་ནང་ཁྲལ་སི་ཇི་ཐོན་ལ་སྐད་སོ་བརྡ་རྒྱག་བྱེད་མཁན་གཅིག ( རྒན་ཆུང་ཡང་
ཟེར)ནང་ཁྲལ་འུལ་མི (དུད་ཆུང་ཡང་ཟེར)རྣམས་ནས་གཞིས་ཀྱི་ཕྱག་་་་
འདེབས་ལ་ཞབས་ཞུ་གཙོ་བོར་བྱེད་པའི་མགོ་ལ་རྣ་འབྱར་གྱི་གཞིས་གཡོག་ཆེ་
ཕྲའི་རིགས་ཐམས་ཅད་སྐུལ་འདེད་དང་སོ་ནམ་སྔ་ཕྱིའི་དུས་ཚོད་དང་ས་བོན་ལྕི་
ཡང་ལེགས་ཉེས་བརྟག་དཔྱད་ཀྱིས་རྨོས་ལོག་འཁྲོལ་གསུམ། སྔོ་ཆུ་ཡུར་ལས་
གང་སྤྱིའི་སོ་ནམ་འགན་འཁུར་ཐོག་ནས་བཀོད་འདོམས་བྱེད་པའི་སོ་ནམ་འགོ་
པ་ལས་དཔོན་གཅིག་དང༌། ལས་དཔོན་གྱི་སྟེང་དུ་སྟོན་དཔྱིད་ཞིང་ལས་གལ་
ཆེའི་རིང་བཅའ་སྡོད་བྱེད་པའི་སྟོན་རྒྱབ་དང་དཔྱིད་རྒྱབ་ཅེས་པ་དགོན་པ་ནས་
582



གསོལ་གཟིམ་དང་ཕྱག་ཁང་དྲུང་ཡིག་སོགས་ལས་ཟུར་གཉིས་རེ་རྒྱབ་རྫིར་་་་
གཏོང་གནང་མཛད་ལམ་བཅས་སྙེ་མོ་ལས་ཚན་བྱ་སྤུ་གནོན་གྱི་ཐོག་ནས་མངའ་
ཁོངས་ཕྱི་ནང་མི་སེར་རྣམས་ལ་ཐོན་སྐྱེད་གཅོ་བོར་བྱེད་པའི་ཞི་དྲག་གི་བཀོད་
འདོམས་དང་གནད་དོན་ཇི་བྱུང་ས་གནས་རང་ནས་ཐག་གཅོད་བྱེད་ཆོག་པའི་
སྒྲིག་གཞི་ཆ་ཚང་བ་ཞིག་ཡོད་ཅིང་། དེ་དག་རྣམས་ནས་གཙོ་བོ་གཞིས་ཀྱི་སྡེ་
པའི་བཀའ་འོག་ཏུ་ལས་ཀ་བྱེད་དགོས་ཤིང་གནས་ཚུལ་ཆུང་ཙག་རིགས་ལ་ཕྱི་
ཁྲལ་མི་སེར་རྣམས་རྒན་པོ་དང་། ནང་ཁྲལ་འུལ་མི་རྣམས་ལས་དཔོན་ནས་
ཐག་གཅོད་བྱས་ཏེ་གཞིས་སུ་དམིགས་བསལ་སྙན་གསེང་ཞུ་མི་དགོས་པ་བྱས་
ཀྱང་འཐུས་པ་ཡིན། གནད་དོན་ཚབས་ཆེན་བྱུང་རིགས་གཞིས་ རྒན་ ལྷན་
རྒྱས་ ཐོག་ནས་ཐག་གཅོད་ཐུབ་ན་དང་དེ་མིན་བླ་བྲང་གི་ཕྱག་ཁང་དུ་སྙན་
གསེང་དང་སྦྲགས་རྫོང་བརྡ་ཞུ་དགོས་པ་བཅས་དང་། །
གཞིས་ཀྱི་རྩིས་སྤྲོད་གྲས། གཞིས་ཁང་སྟེང་ཤོད་ཀྱི་འཛིན་ཆས་དང་
ཐོན་སྐྱེད་ཡོ་བྱད་ཆེ་ཆུང་ཐམས་ཅད་ཆ་ཚང་ཐོག་རྨོས་མཛོ་40དང་། ཁལ་
གཡག་10 བ་མཛོ་20སྐོར། རྟ་7 ར་ལུག་400སྐོར་བཅས་དང༌། །
གཞིས་ཀྱི་ས་ཞིང་གྲས། ཕྲེང་སྟོད་བཀྲ་ཤིས་གཡུལ་ཁ་བཅས་གཞིས་མ་
ལག་གཉིས་བསྡོམས་བླ་བྲང་གཞུང་རྐྱང་རང་ལ་འབབ་པའི་ཕྱག་འདེབས་ས་
ཞིང་སོན་ཁལ་། 200བརྡལ་བ་དང་། དེའི་སྟེང་དམག་རྟེན་ཞིང་སོན་ཁལ་
72དང་གཞིས་ཀྱི་མགོན་བླར་དགེ་འདུན་གསོལ་ཕོགས་སྟེང་ཐབ་རྟེན་སོན་ཁལ་
2 ནང་གཟན་མ་བྱན། བ་རྫི་ལུག་རྫི། ཨ་དྲུང༌། མ་ཎི་བ་བཅས་ལྔ་སོ་
སོར་ཐབ་རྟེན་སོན་ཁལ་1. 15རེ། ལས་དཔོན་ལ་ལས་རྟེན་ཞིང་སོན་ཁལ་
18དང་རྐང་གླ་སོན་ཁལ་3མཛོ་དཔོན་ལ་འུལ་རྟེན་ཐོག་ཐོབ་རྟེན་སོན་ཁལ་2
ཐོང་དཔོན་ལ་འུལ་རྟེན་ཐོག་ཐབ་རྟེན་སོན་ཁལ་2རྒན་རྟེན་སོན་ཁལ་18 སྤྱི་
མིའི་རྟེན་གསོ་སོན་ཁལ་5 བརྡ་རྒྱག་རྟེན་གསོ་སོན་ཁལ་7 ཕྱག་མཛོད་ཀྱི་གསོལ་
583



ཕོགས་སྟེང་ཕྱག་རྟེན་ཞིང་སོན་ཁལ་5 དང་ལས་ཁུངས་རྟེན་ཞེས་པ་ཕྱག་ཁང་གི་
གཉེར་ལྡེ་ལྷན་རྒྱས་ལ་གསོལ་ཕོགས་སྟེང་ཐབ་རྟེན་ཞིང་སོན་ཁལ་7 ཡབ་གཞིས་
ཀྱི་སྐུ་འཁོར་རྣམས་ལ་གསོལ་ཆས་ནར་གཏོང་སྟེང་ ཐབ་རྟེན་ཞིང་སོན་ཁལ་་
10བཅས་ཞིང་གཡོག་འུལ་མི་རྣམས་ཀྱིས་རྒྱུགས་ནས་ཐོན་འབྲས་སྒེར་ལ་དབང་
བའི་ ཐབ་རྟེན་ ས་ཞིང་བསྡོམས་ སོན་ ཁལ་1. 10དང་154. 15བཅས་གོང་་་་
གསལ་གཞུང་སྒེར་ཁག་གཉིས་བསྡོམས་ཁྱོན་གཞིས་མ་ལག་གཉིས་ཀྱི་འཛིན་
དབང་ས་ཞིང་སོན་འབྲུ་རུའི་ཁལ་1354. 15བཅས་ཀྱི་ས་ཁྱོན་ཡོད་ཐོག་ནས་བླ་
བྲང་རང་གི་མཆོད་རྒྱུན་གཏོང་དམིགས་སུ་འབབ་པའི་ལག་འདེབས་ས་ཞིང་
སོན་རུའི་ཁལ་1200ལ་སོན་ཁལ་རེར་ཆ་སྙོམས་ཀྱི་ཐོན་འབབ་རུའི་ཁལ་6རེ་
འབབ་པར་ཆ་བཞག་གྲོ་ནས་སྲན་གསུམ་པད་ཁ་བཅས་ཀྱི་ཐོན་འབྲས་ཁྱོན་
བསྡོམས་ འབྲུ་རུའི་ཁལ་ 7200སྐོར་ ཐོན་དབང་ བཅས་འབོར་ དུ་ ཞུ་ རྒྱུ་དང་།
གོང་གསལ་ཐོག་ནས་ཟ་ལ་ཞུ་རྒྱུའི་གཏོང་སྒོའི་ གྲས། གཞིས་སྡོད་ཕྱི་ནང་་
གཉིས་ཀྱི་ཟ་འབྲུ་ཆང་རྒྱུ་དང་། མགོན་ཁང་གི་ཟླ་མཆོད། ནང་ཟན་རྣམས་
ཀྱི་སྔ་དགོང་ཐུག་པ་ནར་གཏོང་གི་ཐུག་ཐལ། རྟ་ཆག་ཆུ་ལྡུར་བཅས་དང་།
དགོན་གྱི་བླ་མ་ལས་སྣེ་བང་ཆེན་ལག་དོ་ཡན་གྱི་མི་སྣ་དང༌། རྒྱལ་ཁབ་ཕྱི་ནང་
གི་བླ་དཔོན་སོགས་དད་སྦྱིན་མཆོག་དམན་ཁག་གི་རྟ་ཁལ་མི་གསུམ། ཡར་
མར་ འགྲུལ་བཞུད་བྱེད་ མི་རྣམས་ལ་ ཚ་ ཞག་ དུས་ བབས་ ཀྱི་ ཞལ་ལག་དང་།
རྩམ་ཆང་གུང་ཚིགས་རྩྭ་གཟན་སོགས་སྣེ་ལེན་བྱེད་ཡས་བཅས་པར་ཟླ་རེ་བཞིན་
གཞིས་མཁོ་སྤོམ་བདོག་ཀྱིས་འབྲུ་རུའི་ཁལ་24རེ་བརྩིས་པས་ལོ་འཁོར་འབྲུ་རུའི་
ཁལ་288དང་ཇ་ཉོ་བྱེད་རྟ་སྐྱོངས་སུ་སྟོན་ཁ་མཛོ་ཧྲེང་བསྡད་པའི་ལྷས་ལྕི་རྒྱབ་
དྲུག་བརྒྱ་སྐོར་ཡོད་པ་ལྷ་སར་མཛོ་དཔོན་ལྕི་ཚོང་དུ་གཏང་ནས་གཞིས་ཀྱི་གཏོང་
ཇ་ཉོ་དགོས་པ་དང་བ་དང་མཛོ་མོ་རྣམས་ཀྱི་མར་བེད་སྤྱོད་བྱེད་རྒྱུའི་ཐོག་ཁ་
སྣོན་དུ་བླ་བྲང་གཉེར་ཚང་ནས་ཟླ་རེ་ཇ་བག་གཉིས་རེ་དང་མར་ལྕགས་ཁལ་
584



གཉིས་རེ་བཅས་ཇ་ཕོགས་མར་ཕོགས་ཞུ་རྒྱུ་ཡོད། གཞིས་ཀྱི་མགོན་བླ་དང་།
རྒན་པོ། ལས་དཔོན། མཛོ་དཔོན། ཐོང་དཔོན་རྣམས་ལ་སོ་སོར་རྟེན་
དང་ཕོགས་ཐོབ་ལོགས་སུ་ཡོད་རིགས་ཕུད། མ་བྱན། བ་རྫི། ལུག་རྫི།
ཨ་དྲུང་། མ་ཎི་བ་བཅས་ལྔ་སོ་སོར་ལོ་འཁོར་ཕོགས་འབྲུ་འབབ་སྲན་རུའི་
ཁལ་18རེ་རྩིས་འབྲུ་རུའི་ཁལ་90དང༌། ཇ་མར་སྐོམ་ཆང་ཐུག་པ་སོགས་ནར་
གཏོང་དགོས་པ་གཞིས་མཁོའི་ཇ་མར་ཁུངས་འཐུས་ཀྱིས་གཏོང་རྒྱུ་བཅས་དང་།
གཞིས་མ་ལག་གཉིས་ཀྱི་སོན་རྩ་ནས་སྲན་པད་གསུམ་གྲོ་བཅས་ཁྱོན་ས་སོན་རྒྱུ་
འབྲུ་རུའི་ཁལ་1200སྐོར་སྤུས་ལེགས་ལོགས་སུ་འཇོག་དགོས་པ་དང༌། སྒར་
ཆེན་གྱི་མཚན་ཐོ་ནང་གསལ་དགེ་འདུན་ཞལ་གྲངས་500རྡལ་བ་ལ་གསོལ་་
ཕོགས་ཆེན་མོ་ཞེས་པ་དགེ་འདུན་རེར་ལོ་རེ་གསོལ་ཕོགས་ནས་སྲན་ཕྱེད་ཁྱེར་
གྱིས་དགེ་འདུན་ཕོགས་འབོ་12རེ་འབུལ་དགོས་པར་མཁར་རུའི་ཁལ་9རེ་རྩིས་
པའི་འབྲུ་རུའི་ཁལ་4500དང་སྐུ་མདུན་རྩེ་དང་། ཡབ་གཞིས། ཕྱག་་་་
མཛོད། གཉེར་ལྡེ་སྐུ་ཚ་སོགས་སྐུ་ངོའི་རིགས་ཀྱི་ལྗགས་སྨིན་སུ་ཞིབ་བརྗོད་
འཐག་རྒྱུ་ལྗགས་འབྲུ་རུའི་ཁལ་200དང༌། བརྗོད་འཐག་ཆེན་མོ་ཞེས་པ་བླ་
བྲང༌ གི་ བར་ ཞིབ་ བརྗོད་ འཐག་ རྒྱུ་ ནས་ ཁལ་ 800ལོ་ གསར། འོང༌ སྐོར།
ཆོས་སྐོར། ཐེབས་ཇ། བཙས་སྟོན། ཚར་འདྲེན། ལྕགས་སོ་ ཐེངས་
གསུམ། (སྙེ་མ་མགོ་སྐེ་ཕྲལ་བྱེད་ལྕགས་ཀྱི་སོ་མང་ཁག་བཅུ་གཅིག་བསྒྲིགས་
ཏེ་སོ་མང་རེར་མི་གཉིས་རེས་སྙེ་མ་མགོ་སྐེ་འཕྲལ་དགོས)གཡུལ་སྟོན་བཅས་
ཡུལ་སྡེའི་དུས་ཆེན་ཁག་བཅུ་དང་། གཡུལ་ལས་སྐབས་སྟོན་རྒྱབ་གཉིས་ནས་
གསོལ་ཐབ་ཤོད་ལོགས་སུ་ཟིན་ཏེ་གཞིས་ཀྱི་སྡེ་པ་ལས་དཔོན་སོགས་འགོ་ཡོད་ཀྱི་
བཞེས་ཆང་བཞེས་ཐུག་དང་། འུལ་མི་རྣམས་ལ་ཞོགས་ཐུག་དང་ཉིན་ཆང་།
འོང་ཆང་། སྐབས་རེ་འོང་གི་བརྒྱ་ཆང་སོགས་ གསོལ་ཐབ་ཤོད་ནས་ནར་་
གཏོང་བྱེད་དགོས་ལ་ཐུག་ཐལ་ རྒྱུ་ གྲོ་ནས་ཁ་30དང་ཆང་རྒྱུ་འབྲུ་ཁལ་་་་་་
585



45དཔྱིད་འདེབས་སྐབས་དཔྱིད་རྒྱབ་པའི་གསོལ་ཆས་གཞིས་ནས་འབུལ་སྲོལ་
ཡོད་པ་དང་། མཛོ་ཆས་ཆུ་ལྡུར་དང་རྟ་ཆག་རྒྱུ་སྲན་ཁལ་42སྐོར་དང་འབའ་
ཆ་དང་ཉུང་སྐམ་གཉིས་བསྡོམས་ཁལ་30སྐོར། སྟོན་རྒྱུབ་པའི་རྩམ་རྒྱུ་འབྲུ་
རུའི་ཁལ་8སྟོན་དཔྱིད་རྨོན་ལྕགས་བརྡུང་སྐབས་བཟོ་པ་དང་ཐོ་རྒྱུག སྦུད་
རྒྱག་སོགས་བཟོ་གཡོག་མཛོ་དཔོན་ཐོང་དཔོན་རྣམས་ལ་ཇ་མར་གུང་ཚིགས་
ཕྱུར་བ་སོགས་བླ་བྲང་ནས་ཞུ་རྒྱུར་ཙམ་ཆང་རྒྱུ་འབྲུ་ཁལ་10རྟ་ཆག་སུན་ཁལ་1.
10བཅས་དང་ལོ་རེར་སོས་འཚག་དང་དབྱར་འཚག་པད་ཁལ་300སྐོར་སྣུམ་
འཚག་ལས་བྱེད་དགོས་ལ་ཁ་དཔོན(མཛོ་དཔོན་གྱི་ཐོབ་ཁུངས)ནས་དཔོན་
འབངས་ཕྱི་ནང་མེད་པའི་ཁ་ར་འཚག་ལས་བྱས་ཏེ་ཕྱི་ནས་སྣུམ་ཁ་རེ་ཞེས་པ་
པད་ཁལ་2. 10རེའི་སྣུམ་བཙགས་གླར་ཁ་ གླ་ཁ་ཡུལ་གང་རེ་ཞེས་སྣུམ་རག་
སྐྱོགས་ཆུང་ངུ་རེ་གཞིས་སུ་བརྩིས་འབུལ་ཞུས་ཐོག་ལྟོ་ཆང་རྔན་པ་སོགས་ཁ་
དཔོན་རང་ནས་ཟས་ཆོག་ལ་ཇ་མར་ཐུག་ཐལ་སྐོམ་ཆང་སོགས་བླ་བྲང་ནས་
ཐོགས་ཟུར་དུ་ཞུ་རྒྱུ་ཡོད། ལོ་ལྟར་ཟླ་11ནང་གཞིས་པ་གྲྭ་ཚང་གི་དགེ་འདུན་
དབུ་བྱིངས་རྣམས་གདན་ཞུས་ཀྱིས་སྣ་མཁར་མགོན་ཁང་དྲེག་པ་ཟིལ་གནོན་དུ་
སྣ་མཁར་དགུ་གཏོར་ཚན་མ་དངོས་གཞི་གཏོར་རྒྱག་བཅས་བསྡོམས་ཉིན་་་་
བརྒྱད་རིང་སྒྲུབ་གཞག་གནང་དགོས་པའི་མང་ཇ་བཞེས་ཐུག གསོལ་ཚིགས་
ཚགས་མོ་གཅིག་རྣམས་བླ་བྲང་ནས་གཏོང་སྒོ་ཞུ་རྒྱུ་ཡོད་ཀྱང༌། མཆོད་སུམ་
བལ་2དང་། སྐུ་ཡོན་འབྲུ་རུའི་ཁལ་ 10གཞིས་ནས་འབུལ་དགོས། ཟླ་་་་
7-jའི་ནང་དགོན་པར་གཏན་བཞུགས་མཛད་པའི་དབུ་ཆོས་རྣམས་གདན་ཞུས་
ཀྱིས་དབུ་བཞུགས་སྣ་མཁར་མགོན་བླ་བཅས་དབུ་བྱིངས་ཆོག་གྲྭ་ཁ་འབུད་་ཆ་
ཚང་་ནས་གཞིས་འབངས་གཉིས་ཀའི་མི་ཕྱུགས་ལོ་ཏོག་བཅས་པའི་སྤྱི་རིམ་སྣ་
མཁར་དབྱར་གསེང་ཞེས་པ་ཉིན་བདུན་ཕྲག་གཅིག་གི་སྐུ་རིམ་ཞབས་རྟེན་ལ་
བསྙེན་བཀུར་ཞབས་ཏོག་ཟts ས་དགོས་པར་དགོས་ཆ་བླ་བྲང་ནས་ཇ་མར་
586



ཕྱུར་ཞིབ། གསོལ་ཀྲུམ་ཚགས་མོ་རེའི་ཕྱི་ནང་གཏོང་སྒོ་ཞུ་རྒྱུ་ཡོད་པ་བཅས་
ཁྱོན་གཞིས་འབབ་ཐོག་ནས་ལོ་ལྟར་འཆར་ཅན་གཏོང་སྒོ་འགྲོ་སོང་བསྡོམས་
འབྲུ་རུའི་ཁལ་7526. 10འགྲོ་དགོས་ཟ་འབོར་ཁ་ཐབས་ཀྱིས་ཡང་ཏིག་གཞིས་
འབབ་ཐོག་ནས་འབྲུ་རུའི་ཁལ་326. 10ཙམ་རེ་གཏོང་ཡོང་ཁ་ཐབ་མིན་གྱི་ལོ་
ལྟར་བླ་བྲང་གི་ཕྱི་ཕྱོགས་ནས་འབྲུ་རིགས་ཁྱོན་ཆེ་སྤུས་གཟིགས་གནང་དགོས་པ་
བཅས་སོ། ། གཞིས་ཀྱི་མངའ་ཁོངས་མི་སེར་ཕྱི་ཁྲལ་བ་རྣམས་ནས་གཞུང་ས་
མཆོག་གི་བཀའ་དམ་ལམ་སྲུང་དམར་ནག་དགོངས་དོན་ལམ་ཕྱོགས་ལ་སོ་ཁག་
གཉིས་ཀྱི་ལམ་ཐོག་ས་རྫོང་གི་རྟ་ཁལ་མི་གསུམ་སོགས་རྐང་འགྲོའི་རིགས་དང་རྒྱ་
ཤིང་བརྗོད་གསུམ་གྱིས་གཙོས་པས་ལག་འདོན་གྱི་རིགས་བཅས་ཕྱི་ཁྲལ་རྐང་
འགྲོ་ལག་འདོན་གྱི་འཁྲི་སྒྲུབ་ཞབས་འདེགས་ཞུ་མཁན་མི་སེར་ཕྱི་ཁྲལ་བ ( དུད་
ཆེན་པ་ཡང་ཟེར) རྣམས་ནས་ལྕགས་སྟག་ཞིབ་གཞུང་ནང་གསལ་མཚུར་ཕུ་
སྒར་པའི་མཆོད་གཞིས་སྣ་མཁར་བ་བུད་རྙིང་དཀྲུས་ཆག་ཕུད་པའི་རྐང་ཉི་ཤུ་རྩ་
གཅིག་ལ་ཉིས་སྣའི་འདོན་ཕྱེད་བཅུ་གཅིག་སྒྲུབ་ཅེས་ཞལ་གསལ་འཁོད་ཀྱང་།
ནང་ཁུལ་ཕྱི་ཁྲལ་བ་བསྡད་དུས་ཐེམ་ཆེ་ཆུང་བཅུ་བདུན་ནས་སོ་སོའི་ཐེགས་ནུས་
ལ་གཞིགས་པའི་ས་ཁྲལ་ཆེ་ཆུང་གིས་ཁྱོན་སྒྲུབ་ལག་ཡོད་ཁྲལ་རྐང་བཅུ་བདུན་ལ་
ཉིས་སྣའི་འདོན་ཕྱེད་དགུ་དང་རྒྱ་སྦྱོང་དམག་རྐང་གཉིས་དང་ཉིས་སྣ་འདོན་གྱི་
སྐུ་སྲུང་དམག་རྐང་གཅིག་བཅས་འཆར་འཕར་རྐང་འགྲོ་ལག་འདོན་གྱི་ཁྲལ་
རིགས་རྣམས་ཞར་ཆག་མེད་པ་བསྒྲུབ་རྒྱུག་ཞུ་དགོས་པ་དེ་ལྟར་ཡང་། རྒྱ་སྦྱོང་
དམག་རྐང་གཉིས་དང་རྗེས་འབྲེལ་ཉིས་སྣའི་འདོན་གྱི་ སྐུ་སྲུང་དམག་རྐང་
གཅིག་བཅས་འཁྲི་སྒྲུབ་ཞུ་སྒོ་མི་སེར་རྣམས་ནས་ཁུངས་མ་འཁྱོལ་གྱིས་དཔོན་
ཁུངས་བླ་བྲང་གཞུང་ནས་ཁུངས་སྐྱེལ་མཛད་དེ་དམག་རྟེན་ས་ཞིང་རྣམས་་་་
གཞིས་ཀྱི་ཕྱག་འདེབས་ཁོངས་སུ་བསྒྲིལ་བ་ཕུད་སྣ་མཁར་ལམ་ཕྱོགས་ལ་སོ་ཁག་
གཉིས(ཡར་འགྲོ་སྣ་མཁར་ནས་མཚུར་ལ་བརྒྱུད་ས་ཚིགས་གཞུ་འབྲོང་རྫོང་
587



ཤར་མ་བར་དང་། རྫོང་སྐྱེལ་སྙེ་མོ་སྨོན་མཁར་རྫོང་བར། མར་འགྲོ་ས་རིམ་
གས་པོ་རྒྱལ་སྟག་བར་དང༌། ས་ཚིགས་སྣང་རྩེ་ནང་དཔོན་གྱི་རྒྱ་ཚོའི་བར།
རྫོང་སྐྱེལ་ལྷ་སར་གཙང་སྐྱེལ་བཅས) ཀྱི་ས་རྫོང་རྟ་ཁལ་མི་གསུམ་རྐང་འགྲོ་ལག་
འདོན་ཐ་དག་འདུར་སྒྲུབ་ཞུ་མཁན་ཡང་སྙིང་ཕྱི་ཁྲལ་བ་རྐང་བཅུ་བདུན་ལ་ཉིས་
སྣའི་འདོན་ཕྱེད་དགུ་ཡོད་པར་ཕྱི་ཁྲལ་རྐང་རེར་ཁྲལ་རྟེན་ས་ཞིང་སོན་ཁལ་སུམ་
ཅུ་སོ་དྲུག་རེ་དང་རྐང་ཉིས་སྣའི་འདོན་རེར་ཁྲལ་རྟེན་ས་ཞིང་སོན་ཁལ་བདུན་
ཅུ་དོན་གཉིས་རེའི་ས་ཆ་བཅས་ཡོད (འདི་ལ་ཡུལ་སྲོལ་འདོན་གྱི་ཕྱེད་ཆར་རྐང་
གཅིག་ཡིན་པར་ཕྱེད་ཁྲལ་ཟེར་བ་དང་། རྐང་གི་ཕྱེད་ཆ་འདོན་གྱི་བཞི་ཟུར་
གཅིག་ལ་མཐར་དབང་ཟེར་བ་སོགས་ཁྲལ་ཐོབ་དང་ས་རྟེན་ཆེ་ཆུང་གི་རིམ་པས་
ཐ་སྙད་འབོད་སྟངས་མི་འདྲ་བ་ཡོད་པ་རེད) ཕྱི་ཁྲལ་བ་རྣམས་ནས་ལག་འདོན་
བསྡུ་བྱའི་གྲས། ལོ་ལྟར་ཁྲལ་རྐང་རེ་ནས་རྒྱ་གསོལ་ཞེས་པ་རྒྱུ་ཨམ་བན་གྱི་
གསོལ་དོད་ཌམ་དཀར་སྲང་5རེ་དང་ཤིང་དངུལ་ཞེས་པ་སྨོན་ཚོགས་གཉིས་ཀྱི་
ཤིང་དོད་ཏྲམ་དཀོར་སྲུང་རེ། མེ་རྟ་རྟ་ཟམ་ཆུ་ཆག་གི་བཀའ་གཏན་སྒྲུབ་
ཆག་དངུལ་0. 3རེ། ཕག་དངུལ་ཞེས་པ་རྒྱ་གསོལ་ཕག་པའི་ཀྲུམ་དོད་དངུལ་
0. 3རེ། སྨོན་ལམ་བརྗོད་ཆེན་ཞེས་ པ་མི་སེར་འདོན་རེས་སྲན་རིལ་ སྤུས་
ལེགས་ས་རྡོ་གཞའ་ཕུག་མེད་པ་མཁར་རུའི་ཁལ་30རེ་ཞིབ་གཙང་རྗེན་འཐག་
བྱས་པའི་ཆུ་ལྡུར་རྣམས་ལྷ་ས་ཞོལ་ཆབ་དྲེལ་ཚང་དང་ཆིབས་ར་ཤར་ནུབ་ཏུ་ཆུ་
རང་འཁོལ་གྱི་གཤོར་འབུལ་ཐོག་ཆབ་ལ་ཞལ་ངོ་སོགས་གཤོར་ལེན་འགོ་པར་
མཇལ་ཞུ་ཤ་མར་སོགས་ཀྱང་འབུལ་དགོས། ལོ་ལྟར་རྩེ་ཕོ་བྲང་གི་སྐུ་དཀར་རྒྱུ་
ཡངས་ཅན་འབྲོག་པའི་ས་ནས་རིན་འབབ་འབྲུ་དྲུག་སྐོར་རེ་སྤྲད་དེ་སྤུས་ཉོས་
ཀྱིས་འདོན་རེར་དཀར་ཁལ་100རེ་འཁྲི་བའི་རིན་འབྲུ་ཁལ་14རེ་དང་ས་་་
དཀར་རྣམས་དཀར་གཡུལ་བྱེད་པ་ཞེས་ཞིབ་གཙང་བརྡུང་བཙག་གིས་ལྷ་ས་
ཞོལ་ལས་ཁུངས་སུ་ གཙང་སྐྱེལ་ ཐོག་དཀར་རག་འགོ་པ་ཞོལ་གཉེར་ན་ས་ས་་
-
-
-
-
588



ir
ko
དཀར་ཏིང་གང་ཆུ་བསིངས་བྱས་པའི་རྨར་ལྡིག་ཁུ་བ་རྣམས་དཀར་འབབ་ཐོག་
རྩིས་འགྲོ་གཏོང་བ་དང་བྱེ་རྡོ་སོགས་སྙིགས་མ་ཏིང་ནང་དུ་ལྷག་པ་ཏིང་གི་ཟུར་
དུ་བཀར་བ་ལ་འཇག་མའི་ཚད་ སྐོར་ཏེ་དཀར་འབབ་ཀྱི་བརྒྱ་ཆའི་ཐོག་ནས་
བཅག་པ་རྣམས་འགོ་པར་དངུལ་འབབ་ཀྱིས་ཆད་སྒྲིག་ཞུ་དགོས་པ་བཅས་དང༌།
ཡང་ལོ་ལྟར་དབྱར་ཁ་ཞོལ་ལས་ཁུངས་ནས་ཡངས་ཅན་གྱི་ས་དཀར་འདྲེན་སྣོད་
འདོན་རེར་ལོ་ལྟར་སྣོད་ཕད་ཁ་གསར ( འདི་བཀའ་ལམ་ནང་དུ་ཕད་སྲ་ཐང་
ཞེས་འཁོད་པ་ལ་ཕད་གསར་རྐྱང་ཞེས་བསྙད་དེ་བསྡུ་མཁན་ནས་ ཕད་གསར་
ཀྱང་ཞེ་གཅིག་བསྡུ་སྲོལ་ཡོད) སྤུས་ལེགས་སུམ་ཅུ་ཐམ་པ་རེ་དེའི་སྐྱོང་གླ་སྐུད་
དོད་ཟེར་བ་ཕད་རེ་རེ་ནས་དངུལ་སྲང་གང་རེ་བརྩིས་འདོན་རེར་དངུལ་སྲང་
30ཐམ་རེ་ས་གནས་སུ་བསྡུ་མཁན་ཨ་དྲུང་སོ་སོར་འབུལ་དགོས། ཡང་སྟོད་
ལུང་མ་ནང་ནས་ཡངས་ཅན་མཆོད་གཞིས་གྲམ་ལྕང་ལྔ་གཞིས་གཞུང་ཆོད་ཀྱི་
གཞིས་འབབ་གྲམ་འབྲུ་དོད་ཅེས་པ་ལྷ་སར་དབོར་འདྲེན་གྱི་སྣོད་ཕད་འདོན་རེ་
ནས་ཕད་གསར་རྐྱང་འབྲུ་ཁལ་གསུམ་དང་བྲེ་བཅུ་རེ་གཤོང་བ་ཤ་སྟག་བཞི་རེ་
གྲུམ་བར་དོ་བདག་སོ་སོས་སྐྱེལ་འབུལ་ཞུ་དགོས་ལ་རིན་འབབ་གང་ཡང་མེད་པ་
བཅས་ལག་འདོན་དང་། རྐང་འགྲོའི་གྲས་རྒྱ་སྦྱོང་དམག་རྐང་གཉིས་དང་
ཉིས་སྣ་འདོན་གྱི་སྐུ་སྲུང་དམག་གཅིག་བཅས་ས་རྟེན་རྣམས་བླ་བྲང་གཞུང་ནས་
འདེབས་བཀོལ་གྱིས་དམག་མི་བླ་བྲང་གཞུང་ནས་བླ་འཁོས་བྱས་ཏེ་གཏོང་རྒྱུ་
དང་དམག་རྣམས་ཀྱི་འབུད་ཤིང་ཟླ་རེར་ལྕི་བ་རྒྱབ་དགུ་རེ་གཞིས་ཀྱི་ལྕི་ཁང་
ནས་བརྒྱངས་ཏེ་ཕྱི་ཁྲལ་བ་རྣམས་འགྲོ་རེས་ཀྱིས་ཁལ་མ་བཅས་ལྷ་སར་སྐྱེལ་
འདྲེན་བྱ་དགོས། །
རྣམ་ཀུན་གཞིས་རྒྱལ་དང་གསུམ། ལྷ་ངམ་སྤུངས་གསུམ། སྙེ་གཡག་
སོགས་གཙང་སྟོད་ཁུལ་གྱི་རྫོང་གཞིས་རྣམས་ཀྱི་ཞིབ་འཕར་བཀར་འབྲུ་སོགས་
བཅུ་བརྒྱད་བཀར་སྟེང་ནས་མཚུར་ཕུ་ལ་དང་། སྟོད་ལུང་མ་ནང་ལམ་ཕྱོགས་
ir
589



ཁག་གཉིས་བརྒྱུད་ཞོལ་དམག་ཕོགས་ཁང་དང་ཞབས་འཕར་བཀར་འབྲུ་སོགས་
སུ་འབྲུ་དོད་དབོར་འདྲེན་ངེས་མེད་འབོར་ཆེན་ཞུ་རྒྱུར་ཕྱི་ཁྲལ་བ་འདོན་རེར་ལོ་
འཁོར་འབྲུ་རུའི་ཁལ་ཆིག་སྟོང་རེ་ཙམ་འཁྲི་བ་སྣ་མཁར་ས་གནས་དང་བདེ་ཆེན་
རྫོང་ནས་བླངས་ཏེ་ལྷ་སར་གཙང་སྐྱེལ་ཞུ་དགོས་པ་དང༌། ལོ་ལྟར་གཉའ་སྐྱིད་
རོང་གསུམ། སྤུ་ཤེལ་ས་གསུམ། རྫོང་དགའ་སོགས་མངའ་རིས་ཁུལ་རྫོང་
གཞིས་སོ་སོར་ཤོ་གམ་(དཔྱ་ཁྲལ་བསྡུ་མི) ཚྭ་ཤོ་བལ་ཤོ་ལྤགས་ཤོ་སོགས་ཁག་
བཅུ་གཉིས་ཙམ་ཡར་འགྲོ་མཚུར་ལ་བརྒྱུད་སྙེ་མོ་སྨོན་མཁར་རྫོང་བར་རྫོང་སྐྱེལ་
དང་། འགའ་ཞིག་གཞུ་འབྲོང་རྫོང་ཤར་མ་བར་ས་ཚིགས་སམ་གཞིས་བསྐྱེལ་
ཞེས་པ་གཙང་སྐྱེལ་ཞུ་དགོས་ལ་འདོན་རེར་རྫོང་སྐྱེལ་གྱི་རྟ་འུལ་བཞི་བཅུ་ཞེ་
བརྒྱད་རེ་དང༌། ས་རྫོང་བསྡོམས་པས་ཟ་ཉལ་འགེལ་ཁལ་དོས་ཁལ་མ་བརྒྱ་
དང་བཞི་བཅུ་ཞེ་གཉིས་རེ་དང་། མར་ལམ་ཕྱིར་ལོགས་སྐབས་འདོན་རེས་
སླར་ཡང་རྟ་འུལ་གོང་མཚུངས་དང༌། ཁལ་མ་ཉིས་བརྒྱ་བཞི་བཅུ་སྐོར་རེ་ལྷ་
ས་བར་གཙང་བསྐྱེལ་བྱེད་དགོས། གྲོ་ཤོས་ཤེ་དཔོན་སོགས་མངའ་རིས་ཁུལ་
གྱི་གཞུང་དཀར་རུ་ཁག་གི་ཤེ་དཔོན་དང༌། འབྲི་ཆུ་གསེར་ཁ་བས་གཙོས་པས་
སྟོད་གསེར་དཔོན་ཁག་དང་གཞུང་རྩེ་ཤོད་ཕྱག་མཛོད་ཁག་གི་གཞུང་ཚོང་པ་
བཅས་རྩེ་ཤོད་ཕྱག་ནང་རྣམས་ལ་རག་བརྩིས་ཀྱིས་ལོ་ལྟར་ཡར་ལམ་འདོན་རེར་
སྙེ་མོ་སྨོན་མཁར་རྫོང་བར་ལ་རྟ་བཞི་རེ་དང་ཟ་ཉལ་དོས་ཁལ་མ་དྲུག་རེ་ཕྱིར་
ལམ་རྟ་འུལ་གོང་མཚུངས་དང༌། དོས་ཁལ་མ་བཅོ་ལྔ་རེ་ལྷ་སར་གཙང་བསྐྱེལ་
ཞུ་དགོས་པ་བཅས་དང་། གཙང་ཁུལ་ནས་འབྲུ་དོད་འདོན་མིའི་ཨ་དྲུང་གི་རྟ་
འུལ་དང༌། གདོང་བསུའི་ཨ་དྲུང་གི་རྟ་འུལ། ཁལ་མ་མཚུར་ལ་བརྒྱུད་སྙེ་མོ་
སྨོན་མཁར་རྫོང་དང༌། གཞུ་རྫོང་ཞོལ་བར་ཡར་འགྲོའི་ས་རྫོང་ཁག་གཉིས་ལ་
འདོན་རེར་རྫོང་བསྐྱེལ་གྱི་རྟ་འུལ་བཞི་རེ་དང་། ཟ་ཉལ་འགྲེལ་ཁལ་བརྒྱད་རེ།
ཚུར་ལམ་ཕྱིར་ལོག་ལ་རྟ་ཁལ་གོང་མཚུངས་ཀྱིས་ལྷ་ས་བར་རྫོང་བསྐྱེལ་ཞུ་དགོས།
590



ལོ་ལྟར་སྟོད་ལུང་བདེ་ཆེན་རྫོང་ནས་རྩིས་བླངས་ཐོག་ལྷ་ས་ཞོལ་ལས་ཁུངས་སུ་
གཙང་བསྐྱེལ་ཞུ་དགོས་ལྗགས་ཚྭ་ཞེས་པ་འདོན་རེར་ཚྭ་རྒྱབ་བརྒྱད་རེ་འཁྲི་བ་
དང་། སྟོད་ནག་ཚང་ནས་ལྷ་ས་སྨོན་ལམ་ཆེན་མོའི་གསོལ་ཇ་བཞེས་ཐུག་རྒྱུར་
ནག་ཚང་སྤྲིན་ནག་མར་དོས་ཞེས་པ་ལོ་ལྟར་འདོན་རེས་མར་དོས་རྒྱབ་སུམ་ཅུ་
རེ་སྣང་རྩེ་རྒྱ་འཚོའི་ས་ནས་རྩིས་ལེན་གྱིས་གདོང་མཁར་རྗེའི་འོག་ཁྲེང་གདོང་
བར་ས་ཚིགས་ཀྱི་གཙང་བསྐྱེལ་ཞུ་དགོས། སྙེ་མོ་ཁུལ་ནས་ལྷ་ས་སྨན་རྩིས་ཁང་
དུ་ལོ་ཐོ་དང༌། ཕྱག་དཔེ་ཁག་གི་དཔར་བརྐོ་བ་ལ་འདོན་རེར་སྣ་མཁར་ནས་
སྣང་རྩེ་བར་རྟ་འུལ་གཉིས་རེ་དང་། ཁྲེང་སྟོད་ཁྲག་པ་སྒང་ནས་མཁར་སྟོད་
གཤོད་བར་འདོན་རེར་ས་རིམ་བསྐྱེལ་གྱི་དོས་ཁལ་མ་ལྔ་རེ། ལོ་རེ་གཞིས་ཀྱི་
རྟ་སྐྱོང་ལྕི་འདྲེན་ཞེས་པ་འདོན་རེར་ལྕི་བ་རྒྱབ་བརྒྱད་བཅུ་སྐོར་ལྟ་སྐྱོང་ནས་
བླངས་ཏེ་གཞིས་ཀྱི་སྤྱི་ ཁང་དུ་འདྲེན་དགོས། ཇོ་བོ་རིན་དོད་དང༌། སྣ་
ཚོགས་དོད། ཟབ་སོག (ཟབ་ཕུ་ལུང་དང་སོག་པོ་ཨོ་རྒྱན་རིན་པོ་ཆེའི་གནས་
ནས་རྒྱལ་བའི་སྐུའི་ཚེ་རྫས་འབུལ་མཁན)དོད་བཅས་ཁག་གསུམ་ལ་ཁྲེང་སྟོད་
ཁྲུག་པ་སྒང་ནས་མཁར་སྟོད་གཤོད་བར་འདོན་རེས་ས་རིམ་བསྐྱེལ་གྱི་དོས་ཁལ་
བཞི་རེ། ལོ་ལྟར་མཚུར་ཕུའི་དབུ་མཆོད་རྣམས་ལྷ་ས་བླ་བྲང་ཕྱག་མཛོད་ཀྱི་
གཡང་གྲུབ་ཏུ་བཀའ་ལམ་དགོངས་དོན་ཡར་མར་ཐེངས་རེ་ཕེབས་རྒྱུར་འདོན་
རེར་སྣང་རྩེ་བར་མར་ལམ་ས་ཚིགས་ཀྱི་རྟའུ་རེ་དང་། ཡར་ལམ་རྟའུ་གཅིག་
རེ། གོང་གསལ་ཕྱི་ཁྲལ་བ་རྣམས་ནས་གཞིས་གསོལ་ཞེས་པ་གཞིས་ཀྱི་རྨོས་
ལྕགས་རྡུངས་བྱེད་འདོན་རེ་ནས་སོལ་བ་སྐྱེ་ཕད་བཅུ་གཉིས་རེ་དང༌། གཞིས་
སོ་ ས་པ་གཞིས་ཁང་གི་དཀར་རག་འདོན་རེ་ནས་ཁལ་བཞི་རེ་བཅས་འབུལ་
དགོས། ལོ་ལྟར་བླ་བྲང་གི་བར་ཞིབ་རྗོད་འཐག་ལས་ཞུ་དགོས་ཕྱི་ཁྲལ་བ་
༣ པོ་ བྲུ་ཁལ་བརྒྱ་སྐོར་རེ་རྔོད་འཐག་ལས་དང་མཚུར་ཕུ་བར་ཆུ་རང་
འཁོལ་གྱིས་འདུན་འབུལ་ཞུ་རྒྱུ་དང་། ལོ་རེ་དགེ་འདུན་གྱི་གསོལ་ཕོགས་ཆེན་
591



མོའི་སྐབས་སུ་གཞིས་ནས་འདོན་རེས་འབྲུ་རུའི་ཁལ་བརྒྱ་རེ་དོ་ཆས་བྱས་ཏེ་
མཚུར་དགོན་བར་དབོར་འདྲེན་ཞུ་དགོས་པ་དང༌། སྔར་དད་པའི་དབང་
གིས་དང་བླངས་ཞུས་པར་གྲགས་པ་སྐུ་མདུན་རྩེའི་ལྗགས་སྨིན་སུ་ཞིབ་ལྗགས་
འཁྲི་ཕྱི་ཁྲལ་དུད་གསུམ་ནས་ལོ་རེ་ལྗགས་སྨིན་སུ་ཞིབ་ཁལ་ཉིས་བརྒྱ་སྐོར་ཚ་
ཁྲུས་བྱས་ཏེ་རྔོད་འཐག་ལས་དང་། སྦྲུས་བཅས་སྤུས་ལེགས་ཐོག་དགོན་པར་
གཙང་འབུལ་ཞུ་དགོས་པ་བཅས་དང་། བླ་བྲང་ནས་རྒྱལ་པོ་ལོ་མཇལ་ཞུ་བར་
མཛོད་པ་ངོ་མ་དང་། ངོ་ཚབ་གཉེར་ལྡེ་སྐུ་འཁོར་ལྷ་སར་ཕེབས་དགོས་ཀྱི་
བཀའ་ལམ་དགོངས་དོན་ཐུགས་མཁོ་དང་འབུལ་བ་ཞུགས་ཤིང་བཅས་འགེལ་
བྱེད་འདོན་རེས་དོས་ཁལ་མ་བཞི་རེ་ལྷ་སར་མར་ཕྱིར་ཐེངས་གཅིག་རེ་གཏོང་
དགོས་པ་བཅས་སོ། །
ནང་ཁྲལ་རྒྱུགས་ཕྱོགས་སྐོར། ནང་ཁྲལ་འུལ་རྐང་གཅིག་དང་། གནང་
ཆག་ཞེས་པ་འུལ་རྐང་ཕྱེད། ཟ་ཆག་ཞེས་པ་ཉིན་གཉིས་རྒྱུགས་ཏེ་ཉིན་གཅིག་
སྡོད་རྒྱུ་རྐང་གི་གསུམ་གཉིས་དང་། གཞེས་ཆག་ཞེས་པ་ཉིན་གཉིས་བསྡད་དེ་
ཉིན་གཅིག་རྒྱུགས་རྒྱུ་རྐང་གི་གསུམ་གཅིག་བཅས་ཁྲལ་ཐོབ་རིམ་པར་ཐ་སྙད་མི་
འདྲ་ བ་ ཡོད། གཞིས་ གཡོག་ འུལ་ ལག་ མི་ རྐང༌ ཐེམ་ བཅུ་ གཅིག་ དང་།
གནང་ཆག་ཐེམ་16ཟ་ཆག་ཐེམ་བརྒྱད་བཅས་ཐེམ་སུམ་ཅུ་སོ་ལྔ་ཡོད་པ་ལ་འུལ་
མི་རྐང་བཅུ་གཅིག་དང༌། གནང་ཆག་16ལ་འུལ་རྐང་8དང་། ཟ་ཆག་ཐེམ་
བརྒྱད་ལ་འུལ་རྐང་ལྔ་དང་གསུམ་ཆ་གཅིག་བཅས་ཁྱོན་འུལ་རྐང་ཉི་ཤུ་རྩ་བཞི་
དང་གསུམ་ཆ་གཅིག་ལ་འུ་ལག་མི་རྐང་རེར་ས་རྟེན་སོན་ཁལ་བཅོ་བརྒྱད་རེ་
བརྩིས་ཁྱོན་བསྡོམས་སོན་ཁལ་438ཀྱི་ས་རྟེན་ཡོད། །
གོང་གསལ་འུལ་མི་རྣམས་ནས་སྣ་མཁར་གཞིས་ཀྱི་ཕྱག་འདེབས་ཞབས་
ཞུས་གཙོས་པས་གཞིས་གཡོག་ཆེ་ཕྲ་མཐའ་དག་དང་ཕྱི་ཁྲལ་བསྐུལ་མཁན་ཡར་
མར་འགྲུལ་བཞུད་ནམ་ཐོན་ལ་སྒྲིགས་ཁང་དུ་རྟ་གཡོག་ཐབ་གཡོག་ལག་གཡོག་
592



སོགས་རྒྱག་རང་འཁུར་གྱིས་རྒྱུགས་དགོས་པའི་ཐོག དགུན་དཔྱིད་བླ་བྲང་གི་
ཆིབས་རྟ། ཆིབས་དྲེལ། གཟན་གསོར་སྡོད་རིང་གི་རྟ་གཡོག་དང་། སྟོན་
དཔྱིད་རྨོས་སློག་སྐབས་སུ་མཛོ་གཡོག དེ་ནས་དབྱར་སོས་མཁར་རྭ་བྲལ་
བརྡུངས་དང་སྣུམ་འཚགས་ལས། དགོན་པ་བར་སྣུམ་འདྲེན། ཁ་ཤིང་དང་།
གཞིས་ཀྱི་རྒྱུན་མཁོའི་བུད་ཤིང་གསག་རྒྱུ་སོགས་ཁ་གཡོག་མཛུབ་ཁྲིའི་ཞབས་
འདེགས་རྣམས་ཞུ་དགོས་པ་བཅས་མི་སེར་ཕྱི་ནང་བསྡོམས་ཐེམ་དུད་52ལ་ཁྲལ་
རྟེན་ས་ཞིང་སོན་ཁལ་1122བཅས་གཞིས་འབངས་གཉིས་བསྡོམས་ཁྱོན་ས་ཞིང་
སོན་ཁལ་2476. 15ཡོད།
(2) ཚེ་གླིང་རྒྱལ་ཐོག་གཉིས་པ་ནུ་མི་ཧན་ངག་དབང་འཇམ་དཔལ་ཚུལ་
ཁྲིམས་རྒྱ་མཚོའི་སྐབས་གོང་ས་སྐྱབས་མགོན་ཆེན་པོར་དྲུང་སྤྱིས་སྙན་ཞུས་ལ་ཞུ་
ཐོ་སྦུག་ཐམ་འགོ་མཆན་སྩལ་སྨིན་དོན་བཞིན་དབུས་གཙང་ཁུལ་དུ་ས་ཁྲལ་མོས་
སྙོམ་བསྐྱངས་ཏེ། སྙེ་མོ་ཁུལ་རབ་བྱུང་བཅུ་བཞི་པའི་ལྕགས་སྟག་ཟླ་9ཚེས་
19ཉིན་བཀོད་པའི་ལྕགས་སྟག་ཞིབ་གཞུང་ཡིག་ཨང་52ནང་གསལ། སྙེ་མོ་
སྨོན་མཁར་གཞིས་ཁོངས་ཟུར་རིའི་མཆོད་གཞིས་སྟོད་རག་ནས་བུད་རྙིང་ཕུད་
རྐང་ཕྱེད་བཞི་དང་བཞི་ཆ་གཅིག་ལ་ཉིས་སྣའི་འདོན་ཕྱེད་གཉིས་དང་བཞི་ཆ་
ཕྱེད་གཉིས་སྒྲུབ། ཅེས་གསལ་བ་འདི་དག་རྗེ་ཀརྨ་པ་སྐུ་ཕྲེང་བརྒྱད་པའི་སྐུ་
དུས་ནས་མཚུར་སྒར་བླ་བྲང་གི་མ་ལག་ཟུར་རི་དགོན་པའི་མཆོད་གཞིས་ཡིན་
འདུག་ཀྱང་། བར་ལམ་ཟུར་རིའི་བླ་གཉེར་རེ་ཟུང་གི་ལས་ཐོག་ཏུ་ཞིང་འབྲོག་
མཆོད་གཞིས་ཀྱི་འཛིན་སྐྱོང་ལ་ཚགས་ཚུད་དོ་དམ་ཇི་བཞིན་མ་བྱུང་བའི་རྐྱེན་
གྱིས་གཞིས་འབངས་གཉིས་ཀའི་རི་ཀླུང་རྩ་ཆུ་ཤིང་གསུམ་གྱི་བདག་དབང་དང་།
ཁྱད་པར་ཞིང་ཆུའི་ཐོབ་ཐང་སྐོར་དང་། ལམ་ཐོག་ས་རྫོང་གི་རྟ་ཁལ་མི་་་
གསུམ་སོགས་ཕྱི་ཁྲལ་རྐང་འགྲོ་ལག་འདོན་གྱི་ཁྲལ་རིགས་སྒྲུབ་ཆག་འཇགས་
གསུམ་སྐོར་སོགས་གང་སར་དཔོན་འགོ་གཞན་གྱིས་རིམ་པས་མུག་ཟོས་དང་
593



འཁྱོར་འཁྲི་བྱུང་བ་སོགས་འཐུས་ཤོར་དང་། ལམ་ཐོག་ས་རྫོང་གི་ཕྱི་ཁྲལ་རྟ་
ཁལ་མི་གསུམ་རྐང་འགྲོ་ལག་འདོན་གྱི་ཁྲལ་རིགས་སྒྲུབ་རྒྱུགས་ཞུ་སྒོའི་རིགས་
ལའང་སྒེར་གདོང་མཁར་བ་དང༌། རྡོ་རྗེ་བྲག མཚུར་འོད་ཟེར་གླིང་པ།
མཚུར་སྒར་ཟུར་རི་བ་བཅས་སྒེར་མཆོད་དཔོན་འགོ་མི་གཅིག་པ་ཁག་བཞིའི་མི་
སེར་རྣམས་ནས་ལམ་ཕྱོགས་ལ་སོ་ཁག་གི་ཁྲལ་རིགས་རྒྱུགས་ཕྱོགས་ཟླ་རེས་ཀྱི་རྟ་
ཁལ་སྒུག་རྐང་དུས་ཚོད་འཕོ་ལེན་སྐོར་སོགས་ལའང་འཁྱོར་དཀྲིའི་ཀ་ཀོར་གྱོང་
གུན་ཡང་ཡང་ཡོང་གི་ཡོད་པ་བཅས་ལ་བརྟེན་གཞིས་འབངས་ཆབ་ཅིག་སྒར་བླ་
བྲང་གཞུང་རྐྱང་ རང་ལ་ནང་སྦྱོར་སྐྱབས་བཅོལ་ཞུས་ པར་ གྲགས་ པ་ བཅས།
སྨོན་མཁར་སྟེང་ཟུར་རི་ལྷུན་གྲུབ་གཞིས་ཀ་འདི་དག་ལ་བླ་བྲང་གཞུང་འཛིན་གྱི་
གཞིས་སྡོད་སྡེ་པ་གཅིག་དང༌། ནང་གཡོག་གཅིག ལས་དཔོན་དང་ཐོང་
དཔོན་སྦྲགས་མ་གཅིག སྟོན་དཔྱིད་གཉིས་ལ་དགོན་པ་ནས་སྟོན་རྒྱབ་དཔྱིད་
རྒྱབ་གྲྭ་པ་རེ་གཏོང་གནང་གིས་ལས་རྒྱུན་བཅའ་སྡོད་དང་། རྒན་པོ་གཅིག་
(འདི་སྨོན་མཁར་རྫོང་གི་ཁྲིམས་པ་གཅིག་ལྕོག་བྱེད་སྲོལ་སྣང་)ལུག་རྫི་གཅིག
བ་རྫི་གཅིག་བཅས་ཡོད་ ཅིང་། རྩིས་སྤྲོད་དུ་གཞིས་ཁང་ཉིས་ཐོག་ལ་ ཤག་
འཁོར་མཐོང་ཁྱམས་དང༌། གཟིམ་ཆུང་སྒོ་མང་ རབ་གསལ་དང་ཤག་ཆུང༌།
དཀར་ཕེབས། གསོལ་ཐབ་གཉེར་ཚང་འབྲུ་ཁང་བཅས་དང་། ཤོད་དུ་རྟ་
ཕྱུགས་ར་ལུག་རྨོ་མཛོ་སོགས་ཀྱི་ཕྱུགས་རྭ་དང་གཟན་རྩྭ་འཇུག་ཁང་སོགས་ཆ་
ཚང་དང་། སྡེ་པར་བརྩི་རྟ་གཅིག རྨོ་དོར་གཉིས་ལ་གསོར་ཡ་བཅས་མཛོ་
ལྔ། ར་ ལུག་ བརྒྱ་ དང༌ ལྔ་ བཅུ་ སྐོར། འཆི་ མེད་ ཀྱི་ བ་ ཕྱུགས་ གཉིས།
(དཀར་ཕྱུར་ཇི་བྱུང་དང་བྱིའུ་སྐྱེས་འཕེལ་རྣམས་གཞིས་སྡོད་ལ་དབང་བ་དང་།
བ་ངོ་མ་ཁ་སོ་ན་གྲངས་མ་ཉམས་པ་སླར་རྩིས་སྤྲོད་བྱེད་དགོས་པ་ལ་ཟེར)ཐོན་
སྐྱེད་ཡོ་བྱད་ཆེ་ཆུང་ཆ་ཚང་དང་། རྒྱ་གྲོ་འཐག་ལས་དང༌། དར་ཚགས་ཡོ་
བྱད་ཆ་ཚང་ སོགས་ཡོད། གཞིས་ཀྱི་ལག་འདེབས་ ས་ཞིང་སོན་རུའི་ཁལ།
594



180སྐོར་ལ་ཐོན་འབབ་ཐད་ཁུལ་དེའི་ས་ཞིང་ས་རབ་ཉུང་ཁར་ཕལ་ཆེར་སྨོན་
མཁར་སྟེང་གི་རྫིང་ཆུར་བརྟེན་དགོས་པའི་ཐོག་རྫོང་ཆུ་འགྲེམ་ཡུལ་དཔོན་འགོ་
མང་པོའི་ས་ཞིང་རྒྱ་ཁྱོན་ཆེ་བ་བཅས་ཀྱི་སྐྱ་སྔོའི་ཆུ་ཐོབ་ཧ་ཅང་ཞན་པ་ཡིན་རུང་
བར་ལམ་སྨོན་མཁར་རྫོང་འདུ་མགྲིན་གཅིག་ནས་རྒྱལ་དབང་ཀརྨ་པ་རིན་པོ་
ཆེར་ཁུལ་དེའི་ ལྷ་ཀླུ་གཞི་བདག་རྣམས་ལ་ལྷ་བུམ། ཀླུ་བུམ། ནོར་བུམ།
ས་བཅུད་བུམ་པ་སོགས་ལྷ་ཀླུའི་སད་མཁར་གཏོད་པ་དང་། བུམ་གཏེར་སྦ་
ཆོག་སོགས་སྐྱབས་འཇུག་ཞུས་པ་ལྟར་ས་གནས་སུ་བླ་གྲྭ་ཆེད་གཏོང་མཛད་པ་
དང་། དེ་རྗེས་ལོ་ལྟར་སྨོན་རྫོང་ནས་མཚུར་དགོན་དུ་བུམ་པ་ཞུ་མཁན་ཆེད་
བཅར་ལ་རྒྱལ་དབང་མཆོག་གིས་ཆར་འབོད་ཐུགས་གཏད་སྐྱབས་འཇུག་དང་
འབྲེལ་བཀྲ་ཤིས་གཏེར་བུམ་དང་ཀླུ་བུམ་ཕྱག་ནས་བྱིན་རྟེན་བཅས་གསོལ་རས་
སྩལ་བ་ནས་བཟུང་ཁུལ་དེའི་ཆུ་རྩེ་རྣམས་རྒྱས་ཤིང་ཆར་ཆུ་དུས་སུ་འབེབས་པ་
དང་། ལོ་ཕྱུགས་རྟག་ལེགས་བྱུང་བར་སྨོན་མཁར་རྫོང་འདུ་སྤྱི་ནས་ཟུར་རི་
གཞིས་ཀྱི་ཕྱག་འདེབས་ལ་སྨན་ཕྱིར་ཟུར་གཞིས་ཀྱི་རྣམ་ཀུན་རྫིང་ཆུའི་ཐོབ་
བསྐལ་ཇི་ཡོད་སྟེང་བུམ་ཆུ་རྐ་གཅིག་ཅེས་པའི་བཀའ་དྲིན་ལེགས་གསོ། ཆུ་
ཐོབ་རྐ་གང་ལོ་ལྟར་སྐྱ་སྔོའི་དུས་ཐོག་སོ་སོར་ཉིན་འཁྱོང་རེ་འཆུ་ཆོག་པར་རྫོང་
འདུའི་ཐམ་འབྱར་མའི་ཆོད་དོན་བཅས་གཙང་འབུལ་ཞུས་ སྟབས་ ཕྱིས་ཞིང་
ཆུའི་ཆ་རྐྱེན་གང་མཚམས་ཡོད་པ་ལ་བརྟེན་ནས་ཟུར་གཞིས་ས་ཞིང་སོན་ཁལ་
རེའི་ས་ནས་ཆ་སྙོམས་ཐོན་འབབ་འབྲུ་རུའི་ཁལ་ལྔ་རེ་བརྩིས་པས་ཁྱོན་སོན་འགྲོ་
བསྡོམས་འབྲུ་རུའི་ཁལ་180འགྲོ་བའི་ས་ནས་ཐོན་འབབ་འབྲུ་རུའི་ཁལ་་་་་
900བརྡལ་ བའི་ སྐོར་ ཐོན་ གྱི་ ཡོད་ པའི་ ཐོག་ ནས་ ལོ་ ལྟར་ འགྲོ་ སོང༌ གྲས།
གཞིས་ཀྱི་ལོ་རེའི་ས་སོན་རྒྱུ་འབྲུ་རུའི་ཁལ་180གཞིས་ངོ་གཡོག་གཉིས་དང་།
ལུག་རྫི་གཅིག རྒན་པོ་གཅིག་བཅས་ལ་ལོ་འཁོར་ཕོགས་འབྲུ་རུའི་ཁལ་12རེ་
བརྩིས་འབྲུ་ཁལ་48ནང་ཟན་གྱི་ཇ་སྡོར་མཐུན་རྐྱེན་དུ་བ་གཉིས་འཇོ་རྒྱུ་ཡོད་པ་
595



དང་གཞིས་ངོ་གཡོག་གི་ལོ་འཁོར་ཇ་ཕོགས་སྒར་བླའི་གཉེར་ཚང་ནས་ཞུ་རྒྱུ།
ལས་དཔོན་དང་ཐོང་དཔོན་གཅིག་ལྕོགས་ལ་ཕོགས་མེད་ལོ་རེ་རྐང་གླ་ལྟོ་དོད་
ཡོག་ པ་ གཟན་བསྒྲིལ་ གྱི་ རྟེན་ གསོ་ ཞིང་ སོན་ ཁལ་ 12འགྲོ་ བའི་ ས་ ཆ་ ཡོད།
དགོན་པ་ནས་སྟོན་རྒྱབ་དཔྱིད་རྒྱབ་གྲྭ་པ་རེ་གཏོང་གནང་གི་ལས་རྒྱུན་རྩོམ་རྒྱུ་
འབྲུ་ཁལ་གཞིས་ངོ་ཡོག་གཉིས། ནང་ཟན་བཅས་པའི་ཐུག་ཐལ་དང༌། ལོ་
གསར་གྱི་ཁ་ཟས་དང་ཆང་རྒྱུ་ཤ་མར་སྣུམ་རྒྱུ་བཅས་དང༌། འོང་སྐོར། ལོ་
ཏོག་སྤྱི་རིམ་གྱི་དགོས་ཆ། ལྕགས་ཤིང་བཟོ་པའི་གླ་ལྟོ་སྐོམ་ཆང་། རྩོད་སྟོན།
ཐེབ་ཇ་སོགས་མི་སེར་རྣམས་ལ་ལོ་དུས་ཀྱི་སྟོན་མོ་དང་རྨོས་མཛོ་དང་ར་ལུག་བ་
རྟ་ཕྱུགས་རིགས་ཀྱི་ཆག་ཆུར་སོགས་ཁྱོན་བསྡོམས་ སྦོམ་བདོག་གིས་འབྲུ་རུའི་
ཁལ་84རེ་དང་། ལོ་ལྟར་སྟོན་བཞེས་སྐུ་ངོ་སྟོན་འཁོར་གྱི་གསོལ་སྟོན་ནར་
གཏོང་ཕུལ་བར་གསོལ་དོད་གསོལ་རས་འབྲུ་ཁལ་10གྲོ་འཐག་ཆུ་འཁོར་ལ་ལོ་
ལྟར་འཆར་ཅན་གྱི་ཕྱེད་གླ་གཏན་བོགས་ཁལ་10རེ། སྨོན་མཁར་དགོན་པ་
སོགས་དེ་ཁུལ་དགོན་ཁག་འགའ་ཞིག་ལ་ལོ་ལྟར་མཆོད་ཕོགས་དང༌། སེར་
ཡོན་སོགས་འབུལ་དགོས་བསྡོམས་འབྲུ་ཁལ་15བཅས་འབྲུ་རུའི་ཁལ། 351
སྐོར་སོང་འཕྲོས་ནས་བླ་བྲང་གི་ལྗགས་སྨིན་རྒྱ་ གྲོ་དང་། དགུང་གསར་གྱི་
བཞེས་ཟས་རྒྱུ་སོགས་གྲོ་ཞིབ་ལེགས་ཞེར་ཁག་གཉིས་འཐག་ལས་བྱེད་རྒྱུར་གྲོ་
རུའི་ཁལ་200སྐོར་དང་པད་ཁལ་60སྐོར་སྣུམ་བཙིར་ལས་བྱ་རྒྱུར་མི་སེར་རྐང་
འདོན་ཆེ་ཆུང་གི་ཆ་གསེས་ཐོག་གཤོར་སྤྲོད་བྱས་ཏེ་ཡང་སྙིང་གཞིས་འབབ་་
འཕྲོས་ལྷག་འབྲུ་རུའི་ཁལ་298སྐོར་བསྡད་པ་རྣམས་ཡངས་ཅན་དཀར་ཁང་
དང་། ཡ་མིན་བརྒྱུད་གྱི་བླ་བྲང་གི་འབྲོག་པ་འཕྲལ་པ་རྣམས་ལ་གཡག་འགོའི་
ཁྲལ་ཐོབ་གཞི་བཟུང་ཆ་གསེས་ཀྱིས་འབྲུ་རྒྱབ་60སྐོར་དོས་ཐོག་གཤོར་སྤྲོད་བྱས་
ཏེ་དོ་པོར་ཁ་མཚམས་རྟགས་ཐེལ་དང་སྦྲགས་མཚུར་བླའི་གཉེར་ཚང་དུ་རྩིས་
འབུལ་ཞུ་རྒྱུའི་བརྫངས་ཐོ་བཅས་སྟོན་བཞེས་ནས་བཀོད་རྫོང་གནང་དགོས།
596



ཟུར་ གཞིས་ སུ་ ལྕགས་ ཞིབ་ ནང་ གསལ་ མི་ སེར་ ཕྱི་ ཁྲལ་ བ་ རྐང་ དང་།
ནང་ཁྲལ་འུལ་རྐང་13བཅས་སྒྲུབ་རྒྱུག་ཞུ་མཁན་མི་སེར་བསྡད་དུད་ཆེ་ཆུང་
བཅོ་བརྒྱད་ཡོད་པ་ནས་གཞུང་གི་ལམ་སྲུང་དམར་ནག་དགོངས་དོན་རྟ་ཁལ་མི་
གསུམ་ཕྱི་ཁྲལ་རྐང་འགྲོ་ལག་འདོན་རྒྱུགས་ཕྱོགས་སྐོར་སྨོན་མཁར་འདུ་སྤྱིའི་
གསེས་ཁྲ་བཏང་བ་ལྟར་ཟུར་གཞིས་མི་སེར་ལ་རང་ཆ་ཇི་ཐོབ་རྣམས་ཡར་འགྲོའི་
རྫོང་སྐྱེལ་ཕུག་པ་གཞུང་རྒྱུགས་བརྒྱུད་མདོ་ལ་དང་། མར་འགྲོ་མཚུར་ལ་་
བརྒྱུད་སྟོད་ལུང་ཚལ་བདེ་རྫོང་ཁོངས་སྣ་མཁར་གཞིས་ཀ་བར་གཙང་སྐྱེལ་ཞུ་རྒྱུ་
དང་། གཞུང་གི་ ཨ་དྲུང་རྟ་བཞོན་གྱིས་གཙོས་པས་རྟ་འུལ་དོས་ཁལ་དང༌།
ས་གནས་སྨོན་རྫོང་གི་ངོ་གཡོག་དང་། ཁྲིམ་པ་སོགས་ཡར་མར་འགྲུལ་བཞུད་
སྐབས་ས་ཚིགས་ཀྱི་རྟ་ཁལ་མི་གསུམ་བསྐྱེལ་འདྲེན་ཞུ་སྒོའི་སྒོ་བབས་ས་ཚིགས་
རིགས་དེ་ཁུལ་སྒེར་གདོང་དཀར་བ་དང་རྡོ་རྗེ་བྲག་འོད་ཟེར་གླིང༌། ཟུར་རི་
གཞིས་བཅས་སྒེར་མཆོད་དཔོན་འགོ་བཞིའི་གཞིས་འོག་མི་སེར་རྣམས་ནས་ཟླ་
རེ་རེས་བསྐོར་གྱི་དུས་བབས་སྡོད་སྒྲིག་དང༌། ཨ་དྲུང་གི་ལྟོ་དོད། རྟ་ཁལ་མི་
གསུམ་གྱི་འཁྲི་ཆ་ཇི་ཡོད་སྒུག་རེས་སུ་ཡིན་ནས་སྔར་གྱི་དཔྱད་ཁྲ་གཞི་བཟུང་ཟླ་
མཚམས་དུས་ཚོད་ཉི་རྟགས་ཕར་བཅད་ཚུར་བཅད་ཀྱི་དུས་མཚམས་ཚུན་ཆད་
ལ་རྟ་ཁལ་ཇི་ཐོན་སྐུག་རེས་རྙིང་པ་ནས་ཡར་འགྲོ་ས་ཚིགས་ཕུག་པ་གཞུང་
རྒྱུགས་བར་དང༌། མར་འགྲོ་སྙེ་མོ་ཞོལ་བར་གཙང་སྐྱེལ་ཞུ་ རྒྱུ་དང་། ཉི་
རྟགས་དུས་ཚོད་ཡོལ་མ་ཐག་སྒུག་རྐང་གསར་རྙིང་འཕོས་ལེན་བྱས་ཏེ་རྟ་ཁལ་མི་
གསུམ་རྐང་འགྲོ་ཇི་འཐོན་སྒུག་རེས་གསར་པ་ནས་མགོ་ཐོག་གཡམ་སེལ་གྱིས་
སྐྱེལ་འདྲེན་ཞུ་དགོས། ཡང་མ་ངེས་ པའི་ སྐབས་རེ་ས་ཚིགས་ཀྱི་རྟ་ ཁལ་མི་
གསུམ་འབོར་ཆེན་ཐོན་ཏེ་ས་ཚིགས་སྒྲུག་རེས་ནས་འགན་མི་བཟོད་པའི་ཆུ་ཆེན་
ཡུར་མ་གཤོང་རིགས་བྱུང་ཚེ་ཁྲ་གསལ་རྟ་ཁལ་གྲངས་བཅད་ལྟར་གོང་གསལ་
དཔོན་འགོ་བཞིའི་མི་སེར་ཕྱི་ཁྲལ་བ་རྣམས་རང་རང་རྐང་འདོན་ལ་གཞིགས་
597



པའི་མཉམ་རུབ་ཐོག་ནས་སྐྱེལ་འདྲེན་ཞུ་རྒྱུ། རྒྱུ་ཤིང་བརྗོད་གསུམ་གྱིས་་་
གཙོས་པས་འཆར་འཁར་ལག་འདོན་བསྡུ་བྱའི་རིགས་ཀྱང་སྨོན་འདུ་ནས་ཟུར་
གཞིས་མི་སེར་ཕྱི་ཁྲལ་རྐང་ཕྱེད་བཞི་དང་བཞི་ཆ་གཅིག་ལ་ཉིས་སྣའི་འདོན་ཀྱི་
འཁྲི་འབབ་རྣམས་གླེང་མེད་སྒྲུབ་བླང་ཞུ་རྒྱུ་དང་། ནང་ཁྲལ་མི་སེར་འུལ་རྐང་
13ཡོད་པ་རྣམས་ནས་ལས་དཔོན་གྱི་འགོ་ཁྲིད་འོག་གཞིས་ཀྱི་ཕྱག་འདེབས་
རྣམས་ཀྱི་དུས་བཞིའི་སོ་ནམ་གྱིས་གཙོས་པས་ཞིང་ལས་བྱེད་སྒོའི་རིགས་དང་།
བླ་བྲང་གི་རྟ་དྲེལ་དགུན་དཔྱིད་གཟན་གསོར་སྡོད་རིང་གི་རྟ་གཡོག་ཇི་དགོས་
འུལ་རྐང་ཐོག་ནས་འགྲེམ་བཤང་གིས་གཏོང་དགོས་དང༌། གཞིས་ཀྱི་ལུག་
བལ་ནས་གཞིས་སྡོད་ངོ་གཡོག་དང༌། ནང་ཟན་གྱི་གྱོན་པ་འཁེལ་འཐག་བྱེད་
རྒྱུ་སོགས་ཁ་གཡོག་མཛུབ་འཁྲིའི་གཞིས་གཡོག་རྒྱུགས་དགོས་ངེས་རྣམས་བཀའ་
བཞིན་སྒྲུབ་རྒྱུའི་ཐོག་ལོ་ལྟར་ སྟོན་བཞེས་ལ་གནས་སུ་ཕེབས་སྐབས་གཞེས་་་་
འབབ་ཐོག་ནས་བླ་བྲང་གི་ཐུགས་མཁོ་ལྗགས་སྨིན་གྱི་རྒྱུ་གྲོ་འ ཐག་བྱེད་གྲོ་ཁལ་
150སྐོར་ཆུ་གསིང་ཉི་སྐམ་འཐག་ལས་དར་ཚགས་ རྒྱུག་ རྒྱུ་བཅས་རུ་ང་ ཞིབ་
ཚགས་ཞུ་རྒྱུ་དང་། དགུང་གསར་གྱི་བཞེས་ཟས་རྒྱུར་ གྲོ་ཁལ་100སྐོར་་་་་
དམངས་གྲོའི་བར་ཞིབ་འཐག་རྒྱུ། ལོ་ལོའི་སོན་རྩ་ཕུད་པའི་པད་ཁ་རུའི་ཁལ་
60སྐོར་ཁ་རྭ་བྲས་བརྡུངས་ཀྱིས་སྣུམ་འཚག་ལས་ཞུ་རྒྱུ་བཅས་ནང་ཁྲལ་འུལ་མི་
རྣམས་ནས་ཞབས་འདེགས་ཞུ་རྒྱུ། གྲོ་ཞིབ་དང༌། སྣུམ་འབབ་རྣམས་མཚུར་
དགོན་བར་ལོ་རེ་ཐེངས་རེ་གཙང་འདྲེན་ཞུ་རྒྱུ་སྨོས་མེད་ཐོག་རྣམ་ཀུན་རིང་བ་
མཚུར་ཕུ་དང་། ཐུང་བ་གཞུ་དང་དཀར་ཁང་བར་བང་ཆེན་སོགས་མི་འགྲོ་
འགྲོ་དགོས་རིགས་རིང་བཀད་ཐུང་བཀད་འགྲོ་འགྲེམ་སུ་ཡིན་གྱིས་འཕྲལ་་་་་
འཕྲལ་ཤར་བསྐྱོད་ཞུ་དགོས་པ་བཅས་ཟུར་གཞིས་ཀྱི་གཏོང་ཡོང་དང་ཕྱི་ནང་
ཁྲལ་རིགས་འཁྲི་སྒྲུབ་ཞུ་ཕྱོགས་སོགས་རག་རིམ་དེ་ལྟར་ལགས་སོ། །
(3) སྙེ་མོ་ཁུལ་གྱི་ལྕགས་སྟག་ཞིབ་གཞུང་ཡིག་ཨང་52ནང་གསལ་་་་
598



མཚུར་ཕུ་གཞིས་བདེའི་མཆོད་གཞིས་གཞུ་ནས་རྒན་རིན་ཆེན་གླིང་པ་ཅན་བུད་
རྙིང་དཀྲུས་ཆག་ཕུད་བསྡད་རྐང་ཕྱེད་གསུམ་ལ་ཉིས་སྣའི་འདོན་གཅིག་དང་
བཞི་ཆ་གཅིག་སྒྲུབ་ཅེས་གསལ་བ་སྔར་སྒར་བླ་བྲང་གི་ཁོངས་གཞིས་པ་གྲྭ་ཚང་
གི་མཆོད་གཞིས་ཡིན་པ་ལ་ཕྱིས་སྒར་བླ་བྲང་གཞུང་ལ་ནང་སྦྱོར་ཞུས་ཏེ་བླ་བྲང་
ནས་གཞུང་འཛིན་མཛད་པའི་གཞུ་ནང་འབྲོང་རྫོང་ཞོལ་དུ་སྨོན་སྐྱིད་གཞིས་ཀ་
ཟེར་བ། གཞིས་ཁང་སྟེང་ཤོད་སྒོ་མང་རབ་གསལ་དང་། གཟིམ་ཆུང་མདོ་
ཁྱམས་སེང་གཡབ་ཅན། ཐབ་ཚང་དང་འབྲུ་ཁང་སོགས་དང༌། ཤོད་དུ་རྟ་
ཕྱུགས་ར་བ་གཟན་ཁང་སྒོ་ར་བཅས་ཆ་ཚང་ལ། གཞིས་ སྡོད་ སྡེ་པ་གཅིག་
དང༌། ནང་གཡོག་གཅིག རྒན་པོ་གཅིག་བཅས་ཡོད་པ་དང་། རྩིས་སྤྲོད་
གྲས། སྡེ་པར་རྩིས་རྟ་གཅིག གཞིས་ངོ་གཡོག་གི་ཇ་ཕོགས་དགོན་པ་ནས་
ཞུ་རྒྱུ་ཡོད་པ་དང་། མར་གྱི་མཐུན་རྐྱེན་དུ་བ་ཕྱུགས་འཇོ་རྒྱུ་གཉིས། ཕྱག་
འདེབས་རྣམས་མི་སེར་ལ་ཞིང་བགོས་ཀྱིས་ཞིང་གཡོག་མཐའ་དག་མི་སེར་་་
རྣམས་ནས་མགོ་ཟ་ཀླད་འདག་ཞུ་དགོས་པ་ཡིན་ཙང་རྨོས་མཛོ་དང་། ལུས་
གསོག་ར་ལུག་ཐོན་སྐྱེད་ཡོ་བྱད་སོགས་རྩིས་སྤྲོད་མེད། གཞིས་ཀྱི་ཕྱག་་་་་
འདེབས་ས་ཞིང་སོན་རུའི་ཁལ་250སྐོར་འགྲོ་བའི་ས་ཆ་ཡོད་པ་དང༌། མི་
སེར་ཕྱི་ཁྲལ་རྐང་ཕྱེད་གསུམ་ལ་ཉིས་སྣའི་འདོན་གཅིག་དང་བཞི་ཆ་གཅིག་དང༌།
ནང་ཁྲལ་གཞིས་གཡོག་བཅས་སྒྲུབ་རྒྱུགས་ཞུ་མཁན་མི་སེར་ཐེམ་དུད་15དང་།
འབྲོང་རྫོང་ཤར་མའི་མི་སེར་དུད་གཉིས་བཅས་ལ་ཁྲལ་ཐོབ་དང་ས་རྟེན་རྒྱ་ཁྱོན་
ལ་གཞིག་པའི་བརྒྱ་ཆ་ཆ་བགོས་ཐོག་ཕྱི་ནང་ཁྲལ་རིགས་རྒྱུགས་ཕྱོགས་དབྱེ་བ་
སེད་པར་བརྒྱ་ཆ་མོས་སྙོམས་ཐོག་ནས་རྒྱུགས་རྒྱུའི་ཐེམ་དུད་དང་ཁྲལ་རྟེན་ས་
ཞིང་ རྒྱ་ ཁྱོན་ལ་དཔག་ པའི་ ཁྲལ་ ཐོབ་ བཅས་ ཇི་ ཡོད་ ཁ་ གསལ་ བཀོད་ པར།
གཅིག བར་སླེབ་སྒེར་པ་བརྒྱ་ཆ་1ལ་སོན་ཁལ་13 གཉིས། བར་སླེབ་བདེ་
ཁང་བརྒྱ་ཆ་གསུམ་ལ་སོན་ཁལ་39 གསུམ། གུང་ཆུང་བྱང་པ་བརྒྱ་ཆ་གཉིས་
599



ལ་སོན་ཁལ་26 བཞི། བཙུན་པ་ཚུལ་ཁྲིམས་བརྒྱ་ཆ་གཅིག་ལ་སོན་ཁལ་13
ལྔ། བཀྲ་ཤིས་ཁང་གསར་བརྒྱ་ཆ་གཉིས་ལ་སོན་ཁལ་26 དྲུག རྫོང་པ་
དང་། རྫོང་ཟུར་གཉིས་བརྒྱ་ཆ་གཉིས་ལ་སོན་ཁལ་26 བདུན། དམར་པོ་
བ་བརྒྱ་ཆ་གཅིག་ལ་སོན་ཁལ་13 བརྒྱུད། ཕུན་ཚོགས་གཡང་འཁྱིལ་བརྒྱ་ཆ་
གཉིས་ལ་སོན་ཁལ་13 དགུ། བསྐལ་བཟང་ཨུ་ལུ་བརྒྱ་ཆ་གཅིག་ལ་སོན་ཁལ་
13 བཅུ། བདེ་སྐྱིད་བརྒྱ་ཆ་གཅིག་ལ་སོན་ཁལ་13 བཅུ་གཅིག གྲོང་སྨད་
པ་བརྒྱ་ཆ་གཉིས་ལ་སོན་ཁལ་26 བཅུ་གཉིས། ནང་འོག་བརྒྱ་ཆ་གཉིས་ལ་
སོན་ཁལ་26 བཅུ་གསུམ། བསྟན་འཛིན་བརྒྱུད་ཚང་བརྒྱ་ཆ་གཅིག་ལ་སོན་
ཁལ་13 བཅུ་བཞི། རིན་ཆེན་གླིང་བརྒྱ་ཆ་གཉིས་ལ་སོན་ཁལ་26བཅས་སྨོན་
སྐྱིད་གཞིས་རང་གི་མི་སེར་ཐེམ་དུད་14དང་15 འབྲོང་རྫོང་ཤར་མའི་མི་སེར་
དངོས་རུ་ཁང་གསར་བ་དང༌། སྲང་ཤར་བ་གཉིས་སོ་སོར་བརྒྱ་ཆ་1རེ་བཅས་
ལ་སོན་ཁལ་ 26 ( འདི་གཉིས་རང་གི་ ཁྲལ་རྟེན་སྟེང་སྨོན་གཞིས་ནས་ ས་ཆ་་་
བོགས་མར་བླངས་ཏེ་སྨོན་གཞིས་མི་སེར་སྤྱི་འགྲེའི་བརྒྱ་ཆའི་ཁྲལ་བོགས་སྨོན་
གཞིས་ལ་རྒྱུགས་ཀྱི་ཡོད་པ་རེད)བཅས་ཁྱོན་ཁྲལ་པ་ཐེམ་དུད་17ལ་བརྒྱ་ཆ་
བསྡོམས་25ཡོད་པར་བརྒྱ་ཆ་རེར་ཁྲལ་རྟེན་ས་ཞིང་སོན་ཁལ་13རེ་བརྩིས་མི་
སེར་རྣམས་ཀྱི་ཁྲལ་རྟེན་ས་ཞིང་བསྡོམས་སོན་ཁལ་325འགྲོ་བ་བཅས་གཞིས་
འབངས་གཉིས་བསྡོམས་ ས་ ཞིང་ སོན་ ཁལ་ 575འགྲོ་བའི་ས་ཆ་ཡོད་པ་རེད།
མི་སེར་རྣམས་ནས་གཞུང་གི་ལམ་སྲུང་དམར་ནག་དགོངས་དོན་ལམ་ཐོག་ས་
རྫོང་གི་ཕྱི་ ཁྲལ་རྟ་ཁལ་མི་གསུམ་རྐང་འགྲོའི་རིགས་དང༌། རྒྱ་ཤིང་བརྗོད་
གསུམ་གྱིས་མཚོན་པས་ལག་འདོན་བསྡུ་ཆའི་རིགས་བཅས་སྨོན་ མཁར་འདུ་
སྤྱིའི་གསེས་ཁྲ་གཞི་བཟུང་རྐང་འདོན་གྱི་རང་ཐོབ་འཁྲི་ཆ་རྣམས་སྒྲུབ་ཆག་ཇི་
ཡིན་སྤྱི་འགྲེ་ལྟར་སྒྲུབ་རྒྱུགས་ཞུ་རྒྱུ། རྫོང་བསྐྱེལ་གྱི་རྟ་ཁལ་མི་གསུམ་མར་འགྲོ་
སྙེ་མོ་རྫོང་ནས་མཚུར་ལ་བརྒྱུད། སྟོད་ལུང་བདེ་ཆེན་རྫོང་ཁོངས་སྣ་མཁར་
600



གཞིས་ཀ་བར་དང་། ཡར་འགྲོ་རྫོང་ཞོལ་ནས། སྨོན་མཁར་རྫོང་བར་་་་
གཙང་སྐྱེལ་དང་ ས་ཚིགས་ཀྱི་རྟ་ཁལ་མར་འགྲོ་གཞུ་ཕུ་འཛུན་པ་བར་དང་།
ཡར་འགྲོའི་རིགས་གཞུ་མདའ་མ་འགག་བར་བསྐྱེལ་རྒྱུ་དང༌། ནང་ཁྲལ་་་
གཞིས་གཡོག་རྒྱུག་སྟངས་སྐོར། གཞིས་ཀྱི་ལག་འདེབས་ ས་ཞིང་ཇི་ཡོད་མི་
སེར་རྣམས་ལ་བརྒྱ་ཆ་བགོས་འགྲེམ་གྱིས་ཞིང་བགོས་བྱས་ཏེ་རང་རང་གི་བགོ་
བསྐལ་ ས་ཞིང་འདེབས་ལས་ནས་བཟུང་དུས་བཞིའི་སྔོ་ཆུ་ཡུར་ལས་དང་སྟོན་
བསྡུ་གཡུལ་ལས་བཅས་ཐམས་ཅད་མི་སེར་སོ་སོ་ནས་ཆུ་རང་འཁོལ་གྱི་མགོ་ཟ་
ཀླད་འདག་ཞུས་ཏེ་འབྲུ་གཙང་ཐོན་འབྲས་ཇི་ཡོད་གཤོར་འབུལ་ཞུ་རྒྱུ་མ་ཟད།
རྣམ་ཀུན་དུས་བཞིའི་སོ་ནམ་གལ་འགངས་ཆེ་ཆུང་ལ་གཞིག་པས་ལས་མི་མི་
གྲངས་མང་ཉུང་ཇི་དགོས་དགེ་བོ་ནས་བབས་བལྟས་ཀྱིས་བརྒྱ་ཆ་རེ་ནས་འུལ་མི་
རེ་ཙམ་རེས་བསྐོར་གྱི་བསྐུལ་འདེད་བྱེད་ པ་དང༌། ཡང་ན་འུལ་མི་ཡོངས་
མཉམ་རུབ་བྱ་རྒྱུ་སོགས་ཕྱག་འདེབས་སོ་ནམ་འཐུས་ཤོར་མེད་པ་ཞུ་རྒྱུ་མ་ཟད་
མི་སེར་བརྒྱ་ཆ་ རེ་འཁྲི་བའི་ཁྲལ་འབབ་ནས་ལོ་ལྟར་གཏན་བོགས་རྩམ་སྐམ་
སོབས་རུའི་ཁལ་13རེ་ཤོར་འབུལ་ཞུ་རྒྱུ་དང་། གཞིས་འབབ་ཁ་ལྷག་ཇི་ཡོད་
བརྒྱ་ཆར་ཆ་གསེས་ཀྱིས་བླ་བྲང་གི་གསོལ་ཞིབ་བར་ཞིབ་བརྗོད་འཐག་ལས་བྱས་
ཏེ་ཡོས་རྒྱ་གྲངས་ཇི་ཡོད་ཀྱི་འདེགས་གྲངས་ལོང་ངེས་རྩམ་པ་འདེགས་འགྱོགས་
ཞུ་རྒྱུ། དགུན་དཔྱིད་བླ་བྲང་གི་ཆིབས་རྟ་དྲེལ་ཁྱོན་ཆེན་གཟན་རྩྭ་མ་རྫོགས་
བར་རྩྭ་གསོར་སྡོད་སྐབས་རྟ་གཡོག་མི་གྲངས་ཇི་དགོས་དང༌། དྲེལ་པའི་མེ་
ཤིང་། སྤོར་སྣུམ་སོགས་མི་འགྲོ་འགྲོ་རེས་སུ་ཡིན་ནས་མཉམ་དུ་ཁུར་དགོས་པ་
དང་། སྟག་ཚང་གཞིས་སུ་དུས་བཞིའི་སོ་ནམ་སྐབས་ཞིང་ལས་བྱེད་མི་འུལ་
ལག་མི་གྲངས་ཇི་དགོས་ལྕགས་གྲོང་དང་། སྨོན་སྐྱིད་གཞིས་ཁག་གཉིས་ལ་
ལེན་བརྡ་བྱུང་མཚམས་འུལ་མི་གྲངས་བཅད་འགྲོ་འགྲེམ་བྱས་ཏེ་ཞིང་གཡོག་
རྒྱུགས་པར་འགྲོ་དགོས་ལ་བླ་བྲང་ལ་བང་ཆེན་དང་མི་ཧྲེང་འགྲོ་རྒྱུ་བརྒྱ་ཆ་འགྲོ་
601



འགྲེམ་ཐོག་བཀོད་རིང་མཚུར་ཕུ་དང༌། བཀད་ཐུང་དཀར་ཁང་བར་འགྲོ་རྒྱུ་
བཅས་དང༌། གཞིས་ཀྱི་ལག་འདེབས་ས་ཞིང་སོན་ཁལ་250ཙམ་འགྲོ་བར་
སོན་ཁལ་རེར་ཐོན་འབབ་ནས་སྲན་གྲོ་པད་ཆ་སྙོམ་འབྲུ་ཁལ་6. 10རེ་བརྩིས་
ནས་སྲན་བསྡོམས་གཞིས་འབབ་འབྲུ་རུའི་ཁལ་1575ཙམ་བྱུང་ ཐོག་ནས་ས་
སོན་རྒྱུ་འབྲུ་རུའི་ཁལ་250གཞིས་སྡོད་ངོ་གཡོག་གཉིས་ཀྱི་ལོ་འཁོར་ཕོགས་འབྲུ་
ཁལ་36ལོ་འཁོར་ནང་ཟན་གྱི་ཐུག་ཐལ་རྒྱུ་འབྲུ་ཁལ་18སྟོན་རྒྱབ་དཔྱིད་རྒྱུབ་གྲྭ་
གཅིག་ལས་རྒྱུན་ཟླ་བ་བཞིའི་རྩམ་རྒྱུ་འབྲུ་ཁལ་8ལོ་གསར་དང་འོང་སྐོར། ལོ་
ཏོག་སྤྱི་རིམ་སོགས་དུས་སྟོན་ཁག་གི་གཏོང་སྒོ་འགྲོ་སྤོམ་བདོག་འབྲུ་ཁལ་75ལོ་
རེའི་སྟོན་བཞེས་སྟོན་འཁོར་ལ་གཞིས་འབབ་རྩི་ཞུ་དང་བརྗོད་འཐག་འགྲེམ་
གཏོང་སྐབས་གསོལ་ཆང་སོགས་ གསོལ་ བ་ཞབས་ཏོག་ནར་གཏོང་ཕུལ་བར་
གསོལ་དོད་གསོལ་རས་འབྲུ་ཁལ་5བཅས་སོང་འཕྲོས་འབྲུ་ཁལ་1183ལྷག་པ་
ནས་བར་ཞིབ་བརྗོད་འཐག་རྒྱུ་ནས་ཁལ་600སྐོར་མི་སེར་བརྒྱ་ཆའི་ཐོག་འགྲེམ་
གཏོང་གིས་ཡོས་འདེགས་འགྱོག་བྱས་ཏེ་རྡོ་འཁྲོལ་བཅག་པའི་རྨར་འདེགས་ཀྱི་
རྩམ་འབབ་རྣམས་བསྡུ་ལེན་བྱ་རྒྱུ་དང༌། འཕྲོས་འབྲུ་ཁལ་587སྐོར་དགོན་
པར་ཡང་ཅན་འབྲོག་པའི་དོས་ཐོག་ ཏུ་མཚུར་འདྲེན་བྱས་ཏེ་གཞིས་འབབ་་་
རྣམས་ལོ་ལོར་བཏོན་དག་བྱེད་དགོས་པ་ལས་གཞིས་ཀྱི་འབྲུ་ཁང་དུ་ལྷག་བསྐྱིལ་
ཉར་སྲོལ་མེད་པ་བཅས་རྣམས། །
(4) ལྕགས་སྟག་ཟླ་9ཚེས་10ཉིན་སྙེ་མོ་ཁུལ་དུ་ལྕགས་སྟག་ཞིབ་གཞུང་
གསར་བསྟོད་བསྐྱངས་པའི་ཡིག་ཨང་52ནང་གསལ། མཚུར་ཕུ་ཞི་བའི་་་་་
མཆོད་གཞིས་ཀ་བ་ནང་ནས་སྟོངས་རྙིང་དང་ཤས་སླེབས་ཕུད་རྐང་བཅུ་བདུན་
ལ་ཉིས་སྣའི་འདོན་ཕྱེད་དགུ་སྒྲུབ། ཅེས་གསལ་བའི་གཞུ་ནང་ལྕགས་གྲོང་
གཞིས་ཀ་ཞེས་པ་སྔར་མཚུར་ཕུ་སྒར་པའི་ཁོངས་གཞིས་པ་གྲྭ་ཚང་གི་མཆོད་
གཞིས་ཡིན་འདུག་ཀྱང་ཕྱིས་སྒར་པ་བླ་བྲང་ནས་གཞུང་འཛིན་གྱིས་འཛིན་སྐྱོང་
602



གནང་བ་གྲྭ་ཚང་གཞིས་ཀའམ་ལྕགས་གྲོང་གཞིས་ཀ་ཞེས་པར་གཞིས་སྡོད་སྡེ་པ་
གཅིག་དང་། ལས་དཔོན་གཅིག སྟོན་དཔྱིད་སོ་སོར་ལོ་ལྟར་དགོན་པ་ནས་
སྟོན་རྒྱབ་དཔྱིད་རྒྱབ་ཅེས་པ་སོན་རྩ་དང་སྟོན་འབྲས་འདོན་བཅུག་དོ་དམ་བྱེད་
མཁན་གྲྭ་པ་རེ་གཏོང་གནང་མཛད་ཀྱི་ཡོད་པ་དང་། རྒན་པོ་གཅིག ཐབ་
གཡོག་ གཅིག རྟ་ གཡོག་ གཅིག ལུག་ རྫི་ གཅིག་ བཅས་ ཡོད་ ཅིང་།
གཞིས་ཁང་ཐོག་རྩེགས་གསུམ་པ་ལ་རྟ་ཕྱུགས་ར་བ་བཅས་ཁང་མིག་བཅོ་ལྔ་སྐོར་
ཡོད། ཐོན་སྐྱེད་ཡོ་བྱད་རྩིས་སྤྲོད་ལ། རྨོས་ དོར་གཉིས་དང་གསོར་ཡ་་་
བཅས་རྨོས་མཛོ་དྲུག རྟ་གསུམ། བ་མཛོ་ལྔ། ར་ལུག་བརྒྱ་བརྡལ་ཙམ།
གཞན་ཡང་ཐོན་སྐྱེད་ཡོ་བྱད་ཆ་ཚང་བཅས་དང་། གཞིས་ཀྱི་ལག་འདེབས་ས་
ཞིང་སོན་འབྲུ་རུའི་ཁལ་200སྐོར་འགྲོ་བའི་ས་ཆར་ལོ་རེ་གྲོ་ནས་སྲན་གསུམ་
པད་ཁ་བཅས་ཆ་སྙོམས་ སོན་ཁལ་རེར་ ཐོན་འབབ་འབྲུ་རུའི་ཁལ་6. 10རེ་་་
བརྩིས་ཁྱོན་སྟོན་འབབ་འབྲུ་རུའི་ཁལ་1300སྐོར་ཐོན་གྱི་ཡོད་པ་འབོར་དུ་ཞུ་
རྒྱུའི་ཐོག་ནས། ལོ་ལྟར་གཏོང་སྒོ་སོགས་འགྲོ་གྲོན་ཁག་ཟ་ལ་ཞུ་ རྒྱུའི་གྲས།
གཞིས་ཀྱི་སོན་རྩ་ནས་སྲན་གྲོ་པད་བསྡོམས་འབྲུ་རུའི་ཁལ་200སྐོར་འཇོག་་
དགོས་པ་དང་། གཞིས་སྡོད་གཅིག་གི་ལོ་འཁོར་ཕོགས་འབྲུ་རུའི་ཁལ་18སྟོན་
རྒྱབ་དཔྱིད་རྒྱབ་གྲྭ་པ་རེ་ཟླ་བ་བཞི་ཙམ་བཅའ་སྡོད་ཀྱི་རྩམ་རྒྱུ་ནས་ཁལ་8ནང་
ཟན་གྱི་སྔ་དགོང་ཐུག་ཐལ་རྒྱུ་ལོ་རེ་འབྲུ་ཁལ་18ལོ་གསར་འོང་སྐོར་སོགས་སྐལ་
བཟང་དུས་སྟོན་གྱི་མི་སེར་ལ་སྟོན་མོ་དང་། ཆང་རྒྱུ། ཁ་ཟས། མཛོ་ཆས།
རྟ་ཆག་བཅས་ལ་འབྲུ་ཁལ་80ལོ་ལྟར་བླ་བྲང་ནས་གཉེར་ལྡེ་སྐུ་ངོ་རེ་དང་།
གཟིམ་དཔོན། དྲུང་ཡིག་དྲེལ་པ་བཅས་སྟོན་བཞེས་སྐུ་འཁོར་རྣམས་ཀྱི་ཁྲུང་
རྒྱུ་དང༌། གསོལ་དོད་བཅས་པར་གསོལ་རས་ཐུགས་རྗེ་རག་ལུས་འབྲུ་ཁལ་
10ཙམ་ཟ་ལུང་དང་། རང་ཁོངས་དབེན་ཕུག་བཙུན་དགོན་གྱི་ལས་སྣེ་ས་
གནས་ཕྱག་མཇལ་དུ་བཅར་སྐབས་མཆོད་ཕོགས་གསོལ་རས་འབྲུ་ཁལ་10རེ་
603



བརྩིས་ཁལ་20པད་ཁལ་45སྐོར་སྣུམ་འཚག་བཅས་ཁལ་399སྐོར་འགྲོ་དགོས་
པ་ལས། ། ལས་དཔོན་དང་། རྒན་པོ་གཉིས་སོ་སོར་གཞིས་ཀྱི་ཕྱག་འདེབས་
ཁོངས་ནས་རྟེན་གསོ་ས་ཞིང་སོན་ཁལ་10རེ་འགྲོ་བ་ཟུར་སྤྲོད་ཐོག་གཞིས་ནས་
འབྲུ་ཕོགས་སྤྲོད་མི་དགོས་པ་དང༌། བྱིངས་གཞིས་ཀྱི་ཐབ་གཡོག རྟ་གཡོག
བ་རྫི། ལུག་རྫི་བཅས་ཀྱི་ནང་ཟན་རྣམས་སྔར་མི་སེར་རེས་སྐོར་ཡིན་འདུག་
ཀྱང་ཕྱིས་གཏན་བཙུགས་ལ་མི་སེར་སྤྱི་ནས་ས་རྟེན་བརྒྱ་ཆ་ཆེ་ཆུང་གིས་བསྡུ་བྱ་
བྱས་ཏེ་ཕོ་ལ་དགུ་དང་མོ་ལ་བདུན་ཞེས་པའི་ཡུལ་སྲོལ་ལྟར་ལོ་ལྟར་འབྲུ་ཕོགས་
མི་སྤྱི་ནས་རྒྱག་སྲོལ་ཡོད། སྟོན་བཞེས་ ས་གནས་ སུ་ ཕེབས་སྐབས་ གཞིས་་་
འབབ་རྣམས་རྩིས་ཞུ་ཞུས་ཐོག་གཞིས་ཀྱི་ཕར་ལོའི་སོན་རྩ་དང་གཞིས་ཕོགས་
སོགས་གོང་གསལ་གཞིས་མཁོའི་རིགས་ཁལ་399སྐོར་གཤོར་སྤྲོད་མཛད་འཕྲོས་
དགོན་གྱི་ལོ་འཁོར་ཚྭ་གྲའི་རྒྱུར་འབྲུ་རུའི་ཁལ་500སྐོར་མི་སེར་ཁྲལ་པ་བརྒྱ་ཆ་
བཞི་དང་ཕྱེད་གཅིག་ལ་བརྒྱ་ཆའི་ཐོག་ཆ་གསེས་ཀྱིས་གཤོར་སྤྲོད་བྱས་ཏེ་རང་
འབབ་ཇི་ཐོབ་ཆུ་རང་འཁོལ་གྱི་བརྗོད་འཐག་ལས་བྱས་ཏེ་ཚྭ་གྲྭ་དྲུག་ཅུ་མ་ཞེས་
པ་འབྲུ་ཁལ་དྲུག་རེ་ནས་རྩམ་སྐམ་སོབས་ཁལ་བཅུ་རེ་ཐོབ་པའི་འབབ་རྣམས་
ཆད་ལུས་མེད་པར་གཙང་འབུལ་ཞུ་དགོས་ལ་གཤོར་འབུལ་སྐབས་རྩམ་ པ་་་
རྣམས་ཉི་མར་སྲོ་བ་དང༌། འབོ་ནང་དུ་བླུགས་སྐབས་གོས་ཀྱི་ཕུ་ཐུང་སྟེང་དུ་
ཉུང་གསེས་སོགས་ཇི་ལྟར་བྱས་ཀྱང་གཏུབ་པ་ཡིན་ཁུང་སྤོས་ ཕག་སོགས་ཀྱི་་
གསེས་ ལྷས་ཡོད་མེད་ལྟ་དགོས། འཕྲོས་གཞིས་འབྲུ་ཁལ་400སྐོར་རྣམས་་་
སྟོན་བཞེས་པས་ཁ་མཚམས་རྟགས་ཐེལ་ཕབས་ཏེ་མི་སེར་ཐོག་དོས་ལ་བཏང་
ཐོག་ཚྭ་གྲྭའི་རྩམ་པ་དང་མཉམ་དུ་མཚུར་ཕུའི་གཉེར་ཚང་དུ་གཙང་འབུལ་ཞུ་རྒྱུ་
དང་། པད་ཁ་ཇི་ཐོན་ནས་སོན་རྩ་ཕུད་འཕྲོས་པད་ཁལ་45སྐོར་མི་སེར་བརྒྱ་
ཆའི་ཐོག་འགྲེམ་གཤང་གིས་སྣུམ་འཚག་ལས་སུ་བཏང་བའི་སྣུམ་འབབ་རྣམས་
ལ་གཞིས་ནས་སྣུམ་སྣོད་ལ་ཁ་ཐེལ་བརྒྱབ་ཏེ་རྫངས་ཐོ་བཅས་མི་སེར་རྣམས་ནས་
604



མཚུར་ཕུ་བར་རིམ་གྱིས་སྣུམ་འདྲེན་ཞུ་དགོས། གཞུང་ས་མཆོག་ནས་ལམ་
སྲུང་དམར་ནག་དགོངས་དོན་ས་རྫོང་རྟ་ཁལ་མི་གསུམ་ཕྱི་ཁྲལ་རྐང་འགྲོ་ལག་
འདོན་རིགས་འཁྲི་སྒྲུབ་ཞུ་མཁན་ཁྲལ་རྐང་17ལ་ཉིས་སྣའི་འདོན་ཕྱེད་དགུ་ཞེས་
གསལ་བ་དང༌། ནང་ཁྲལ་ཕྱག་འདེབས་ཞབས་ཞུས་གཙོས་པས་གཞིས་་་་་
གཡོག་དང་། བླ་བྲང་གི་བར་ཞིབ་དང་གྲྭ་མང་གི་ཚྭ་གྲྭ་སོགས་བརྗོད་འཐག་
ལས་དང་། སྣུམ་འཚག དགུན་དཔྱིད་བླ་བྲང་གི་ཆིབས་ཆེན་དང་ཆིབས་
འདྲ། རྟ་དམངས་དྲེལ་དམངས་སོགས་གཟན་གསོར་སྡོད་རིང་རྟ་ཐབ་གཡོག་
མེ་ཤིང་སྤོར་སྣུམ་བཅས་པ་རང་གཤོམ་གྱི་ཞབས་འདེགས་ཞུ་རྒྱུ་སོགས་ནང་ཁུལ་
མི་སེར་རྣམས་ཕྱི་ནང་དབྱེ་བ་མེད་པར་ས་རྟེན་ཆེ་ཆུང་བརྒྱ་ཆའི་ཐོག་མོས་སྙོམ་
བྱས་ཏེ་བརྒྱ་ཆ་ཕྱེད་གསུམ་དང་བརྒྱུད་ཆ་གཅིག (ཞིབ་གསལ་འདོན་རེར་བརྒྱ་
ཆ་ཕྱེད་ལྔ་རེ་ཙམ་རེ་ཡོད)གི་ཐོག་འགྲེམ་བསྐོར་གྱི་འདུར་སྒྲུབ་ཞུ་མཁན་ཁྲལ་པ་
ཐེམ་དུས་17ཡོད་པ་ནས་ཁྲལ་ཐོབ་ཆེ་ཤོས་ཨ་སྐོར་འོག་མ་ལ་ཁྲལ་ཐོབ་བརྒྱ་ཆ་
5དང་ཁྲལ་ཐོབ་ཆུང་ཤོས་བརྒྱ་ཆ་ཕྱེད་གསུམ་བྱས་པའི་མི་སེར་ཡང་ཡོད་ལ་བརྒྱ་
ཆ་རེར་ཁྲལ་རྟེན་ས་ཞིང་སོན་ཁལ་12རེ་འགྲོ་བའི་ས་ཆ་ཡོད་པ་རེད། མི་སེར་
སྒོ་དུད་དང་སོ་སོའི་ཁྲལ་ཐོབ་ཆེ་ཆུང་གྲས། གསུམ་ཐབ་པ་བརྒྱ་ཆ་བཞི་དང་
བཅུ་དྲུག་གི་ཆ་གཅིག ཤར་རུ་བརྒྱ་ཆ་2 རྒྱལ་ཤར་བརྒྱ་ཆ་2 རྒྱལ་ནུབ་བརྒྱ་ཆ་
2 རུང་འོག་བརྒྱ་ཆ་གཅིག་དང་བཅུ་དྲུག་གི་ཆ་གཅིག ཨ་སྐོར་འོག་མ་བརྒྱ་ཆ་
5 ཨ་སྐོར་དཀྱིལ་མ་བརྒྱ་ཆ་གསུམ་དང་བཅུ་དྲུག་གི་ཆ་གཅིག (འདི་ནས་
རྒན་ཆག་བརྒྱ་ཆ་2 ཆག་) ལྷོ་མ་བརྒྱ་ཆ་2དབྱང་ཁང་བརྒྱ་ཆ་གསུམ་དང་བཅུ་
དྲུག་གི་ཆ་གཅིག འདི་ནས་ལས་དཔོན་གྱི་ཁྲལ་ཆག་བརྒྱ་ཆ་1ཡེ་ཤེས་གྲོང་
བརྒྱ་ཆ་2 སྒོམ་པ་བརྒྱ་ཆ་2སློབ་དཔོན་པ་བརྒྱ་ཆ་2གླང་སྐོར་བ་བརྒྱ་ཆ་2གླང་
ནུབ་བརྒྱ་ཆ་2ཆུ་འཁོར་བ་བརྒྱ་ཆ་བཞི་དང་བཅུ་དྲུག་གི་ཆ་གཅིག འདི་ཡན་
བརྒྱ་ཆ་བཞི་དང་ཕྱེད་གཅིག ཐོག་ནས་རྒན་པོ་དང་ལས་དཔོན་གྱི་ཁྲལ་ཆག་
605



བརྒྱ་ཆ་3ཕུད་ཡང་རྙིང་ཁྲལ་དུས་བཅུ་བདུན་ལྟར་རྒྱུགས་ཞུ་དགོས་བརྒྱ་ཆ་་་
གསུམ་དང་ཕྱེད་བརྒྱད་དང་། རྟ་ ར་ བ་ ནས་ རྒྱུ་ སྦྱོང་ དམག་རྐང་1དང་།
ཉིས་སྣའི་འདོན་གྱི་སྐུ་སྲུང་དམག་ཕྱེད་གཅིག་བཅས་སྒྲུབ་བླང་ཞུ་རྒྱུར་དམག་
འདོན་གཅིག་ལ་དམག་རྟེན་སོན་ཁལ་96ཡོད་པ་རྟ་ར་རང་ནས་མགོ་ཐོག་་་་
གཡམ་སེལ་ཞུ་བ་ལས་མི་སྤྱིར་འཁྱོར་འཁྲི་ཀ་ཀོར་རིགས་བྱ་རྒྱུ་མེད་ཅིང་། མི་
སེར་རྣམས་ནས་ལམ་ཐོག་ས་རྫོང་གི་རྟ་ཁལ་མི་གསུམ་ཕྱི་ཁྲལ་རྒྱུགས་ཕྱོགས་སྟེ་
མོ་སྨོན་མཁར་གཞིས་ནས་མཚུར་ལ་བརྒྱུད་ཐོན་པའི་རྟ་ཁལ་མི་གསུམ་རྐང་་
འགྲོའི་རིགས་སྙེ་མོ་འདུ་སྤྱིས་རྐང་འདོན་ཆ་གསེས་ཀྱི་གསེས་ཁྲ་རྫོང་ཐམ་འབྱར་
མ་གཞི་བཟུང་ཡར་འགྲོ་སྨོན་མཁར་རྫོང་བར་དང་། མར་འགྲོ་མཚུར་ལ་་
བརྒྱུད་སྟོད་ལུང་སྣ་མཁར་གཞིས་ཀ་བར་རྫོང་བསྐྱེལ་བསྐྱེལ་དགོས་པ་དང་།
ས་ཚིགས་ཡར་འགྲོ་གཞུ་ཕུ་འཇུན་པ་བར་དང་། མར་འགྲོ་གཞུ་མདའ་མ་
འགག་བར་བསྐྱེལ་དགོས། ལག་འདོན་རྒྱ་ཤིང་བརྗོད་གསུམ་གྱིས་གཙོས་པས་
བསྡུ་བྱའི་རིགས་སྙེ་འདུ་སྤྱི་འགྲེ་ལྟར་སྒྲུབ་རྒྱུ།
ནང་ཁྲལ་གཞིས་གཡོག་རྒྱུགས་སྟངས་སྐོར། དུས་བཞིའི་སོ་ནམ་སོ་སོར་
ཉིན་རེ་མི་གྲངས་ཇི་དགོས་ལས་དཔོན་ནས་བབས་ལྟས་ཀྱིས་བརྒྱ་ཆ་འགྲེམ་སྐོར་
བྱས་ཏེ་འུལ་མི་སྐུལ་འདེད་བྱེད་པ་ལས་རྒྱུན་དུ་རང་རང་ནང་ལས་དང་ཁྲལ་
རྟེན་ཞིང་གཡོག་རྒྱུགས་རྒྱུ་ལས་གཞིས་སུ་མཚམས་ཚིགས་མེད་པར་ཉིན་ལྟར་
འུལ་མི་འགྲོ་མི་དགོས་པ་སོགས་སྒེར་མཆོད་གཞིས་ཁག་གཞན་ཀྱི་འུལ་མི་ལས་
ཁྲལ་བཟོད་བདེ་ཙམ་གྱི་སྟབས་བདེའི་ཁྱད་ཆོས་ཡོད་པ་བཅས་སོ། །
(5) མཚུར་ཕུ་ཞྭ་ནག་བླ་བྲང་གི་མཆོད་གཞིས་འབྲོག་སྡེ་དང་བཅས་པའི་
འཛིན་དབང་བདག་ཐོབ་སྐོར་སྔར་གནམ་བསྐོས་ཡོན་མིང་གོང་མ་རིམ་བྱོན་གྱི་
ལུང་ལས་འཇའ་ས་དང་ཕྱོགས་མཐུན་པར་བོད་ཀྱི་རྒྱལ་མཆོག་སྐུ་ཕྲེང་རིམ་བྱོན་
དང༌། ས་སྐྱོང་རྒྱལ་ཐོག་རིམ་པ་བཅས་ནས་བསྩལ་བའི་འབྱེད་ཤེ་གཏན་ཁྲ་
606



དམར་ནག་བཙན་དམིགས་རིམ་པའི་དགོངས་དོན་དུ་ཞིབ་ཁྲའི་ཞལ་གསལ་
འཁོད་ཀྱང་བར་ལམ་ལས་བྱེད་ཁམ་བུད་འགའ་ཞིག་གི་བྱེད་ལས་རང་གི་རྩ་བའི་
བླ་མའི་ཐུགས་རྗེ་མཛད་འཕྲིན་གྱིས་འདོད་བློ་ཁེངས་ཤིང་ཡིད་ཚིམས་ནས་་་
གཞུང་ཕྱོགས་ལ་འབྲེལ་བ་ཡག་པོ་གཙུག་མ་ཐུབ་པའི་དབང་གི་ས་ཁང་མི་གསུམ་
རི་ཀླུང་རྩྭ་ཆུའི་དགེ་བེད་གང་ས་ནས་ཐི་གུ་སྣེ་ཤོར་རིམ་སོང་གི་རྐྱེན་པས་སྐྱབས་
རྗེ་ཀརྨ་པ་སྐུ་ཕྲེང་བཅུ་དྲུག་པ་ཆེན་པོའི་སྐུ་དུས་སུ་བླ་དཔོན་དོན་གྱི་བདག་པོར་
བསྐྱར་དུ་ས་མི་འབྱེད་ཞིབ་ཡོང་བའི་རྒྱུ་རྐྱེན་སྙན་ཞུས་ཀྱིས་བཀའ་ཤག་ནས་
འབྲེལ་ཡོད་རྫོང་གཞིས་ཁག་ལ་བཀའ་རྒྱ་དང་བཀའ་དམ་ལག་ཁྱེར་ཐུ་མོ་ཆེ་དང་
འབྲེལ་བའི་འབྱེད་བཀོད་དོ་དམ་མཁན་དྲུང་ལྷའུ་རྟ་ར་བ་དང་། རིམ་བཞི་
ཉེན་རིན་སྒང་པ་སྦྲེལ་པོ་ཆེད་རྩལ་གྱིས་ས་གནས་སོ་སོར་འབྱེད་ཞིབ་སྐྱངས་
སྐབས་གཞུ་ཕུ་བསིལ་ན་སྐུ་འབུམ་བརྒྱུད་ནས་མཚུར་བླའི་མཆོད་རྒྱུན་ས་ཞིང་
ཁག་གཅིག་སྒེར་འཇུན་པ་བའི་ཁོངས་སུ་ལོ་མང་བར་འཁུམས་སོང་བའི་སྐོར་
འབྱེད་ཞིབ་དོ་དམ་སྐྱ་སེར་ལྷན་རྒྱས་སར་གཏན་ཁྲ་ཡིག་རིགས་སྤྱན་ཞུ་དང་
འབྲེལ་མཚུར་བླའི་མཛོད་པ་དམ་ཆོས་ཡོངས་འདུས་དེ་ཉིད་ནས་སྦྱང་བཤད་རྒྱུ་
རྐྱེན་ཇི་ལྟར་གསོལ་རུང་སྐབས་དེར་ཁྲ་གསལ་ས་ཞིང་སོན་ཁལ་བརྒྱ་དང་ཉི་ཤུ་
སྐོར་གྱི་ཕྱེད་ཆ་ཙམ་མཛུབ་མོ་རི་འདོན་གྱིས་ཕྱིར་སློག་བྱས་པ་ཙམ་ལས་ས་ཞིང་
ཕྱེད་ཇི་བཞིན་ཕྱིར་སྤྲོད་མ་བྱུང་བར་བརྟེན་དེ་རྗེས་སླར་ཡང་རིམ་པ་གོང་ལ་
བསྐྱར་དུ་བདེ་སྡུག་སྙན་ཞུས་ཀྱིས་བཀའ་ཤག་ནས་བསྐྱར་ཞིབ་དོ་དམ་རྩིས་པ་
ཆབ་ཚོམ་པ་བ་ཟུར་དུ་བསྐོ་བཞག་བསྩལ་ཏེ་རབ་བྱུང་བཅུ་དྲུག་པའི་མེ་བྱ་ཟླ་
10ནང་གཞུ་ཕུ་སྒེར་འཇུན་པ་བའི་ས་གནས་སུ་ངོ་ཕེབས་སྐབས་བླ་བྲང་ནས་
གཉེར་ཆེན་ལས་ཐོག་རིན་ཆེན་དཔལ་བཟང་ཁོ་བོ་དང་དྲུང་ཡིག་ཕུན་ཚོགས་
ཅན་དེ་ལོ་གཞུ་སྙེའི་གཞིས་ཁག་བཞི་ཡི་སྟོན་བཞེས་དང་སྦྲགས་ལོ་འཁོར་ཚྭ་གྲྭ་
དང་། རྒྱུ་ གྲོ། སྣུམ། བར་ ཞིབ་ སོགས་ རྗོད་ ཐག་ འགྲེམ་ བསྡུ་ དང༌།
607
»



སྨན་སྐྱིད་དང་ཟུར་གཞིས་གཉིས་ཀྱི་གཞིས་སྡོད་གསར་རྙིང་འཕོ་ལེན་གྱི་སྤྲོད་
དཔང་དང༌། རྒྱ་སྦྱོང་དམག་རྐང་གཅིག་དང་སྐུ་སྲུང་རྐང་ཕྱེད་འཁྲི་བ་ཟ་ལུང་
མདའ་ནང་པ་གཉེན་གྲོང་པ་ནས་མཚུར་བླའི་ལྕགས་སྨོན་གཞིས་འབངས་ཀྱི་ས་
ཞིང་ལ་ཁ་ཕྱོགས་ཏེ་འོད་བསྒྱུར་ཆུ་རག་ཚ་ནན་བརྒྱབ་པའི་སྐོར་རག་བཤད་དམ།
ཡང་ན་རག་ལེན་རག་རྒྱག་བྱེད་རྒྱུའི་སྨོན་མཁར་རྫོང་དུ་ཞུ་གཏུག་བྱ་རྒྱུ་དང་།
ཟུར་གཞིས་མི་སེར་མང་ཆེ་བའི་ཞུ་སྦྱོར་ལྷ་དབང་བྱང་མའི་སྡེ་བ་ནས་འབུ་ཆེས་
ཆུང་བཟོས་ཀྱིས་མི་སེར་ནང་ཁུལ་ཕན་ཚུན་གྱི་ས་རྟེན་ཞིང་ཟ་མུ་ཟ་ཁག་མང་
བྱས་པའི་གནས་ཚུལ་སོགས་ལོ་འཁོར་ཕྱི་ནང་དུ་ལྷག་པའི་གྱོད་གཞི་མཐའ་དག་
ཐག་གཅོད་བྱ་རྒྱུའི་ཐོག་ལྷག་པར་གཞུ་བསིལ་ན་སྐུ་འབུམ་བརྒྱུད་ཀྱི་ཁྲ་གསལ་ས་
ཞིང་སྔར་འབྱེད་བཀོད་བསྐྱངས་སྐབས་སྒེར་འཇུན་པ་བས་ས་ཞིང་ཕྱེད་ཙམ་
ལས་ཇི་བཞིན་ཕྱིར་སྤྲོད་མ་བྱས་པའི་སྐོར་འབྱེད་ཞིབ་དོ་དམ་པའི་སར་གཏུག་
བཤེར་བྱེད་རྒྱུ་བཅས་བརྒྱ་གོ་གཅིག་ཆོད་དུ་བླ་བྲང་ནས་ཆེད་གཏོང་མཛད་པ་
བཅས་སྐབས་དེར་གཞུ་འཇུན་པ་བ་དང་ཕན་ཚུན་ཞིབ་སར་གཏན་ཁྲ་ཡིག་རིས་
གདན་གཏིང་གི་ཐོག་ནས་དག་ཕུད་སྦྱང་བཤད་བྱས་མཐར་འབྱེད་བཀོད་དོ་
དམ་པ་སྟོན་འཁོར་དང་། སྐུ་སྒེར་སྟག་བླས་འཛིན་སྐྱོང་གནང་མུས་ཁུལ་དེའི་
ས་གནས་ཀྱི་འགོ་དཔོན་རྫོང་ཤར་མ་འམ་བཀྲས་གཤོང་གཞིས་སྡོད་སྐུ་སྒེར་སྟག་
བླའི་ཞབས་སྡོད་དགེ་འདུན་དབང་རྒྱལ་སོགས་ཕུ་མདའི་གཞུང་སྒེར་ཆོས་་་་་
གསུམ་གྱི་གཞིས་རྒན་འགོ་གཙོ་རྣམས་དང་། ས་ཞིང་ཆ་རྒྱུད་ཡོད་པའི་མི་སེར་
སྤྱི་འཐུས་ཁྲལ་མི་རྒན་གྲས་དང་། ཟློས་ཡ་དོ་བདག་ཕན་ཚུན་བཅས་རྟ་པ་
སུམ་ཅུ་སྐོར་གྱིས་ས་གནས་སོ་སོར་སྐོར་ཐོ་རྡོག་སྐོར་དང་འབྲེལ་བའི་ཁྲ་གསལ་
ས་ཞིང་རྣམས་དོ་བདག་གཉིས་ནས་ཕན་ཚུན་ཤིག་སེན་ར་སྤྲོད་ཀྱི་བཤེར་སྦྱང་
དག་ཕུད་བྱེད་བཞིན་པར་འགོ་རྒན་སྤྱི་འཐུས་རྣམས་ནས་ཕྱོགས་ལྷུང་མེད་པའི་
དྲང་འབྲེལ་གྱི་བདེན་དཔང་དང་འབྲེལ་བའི་སོན་འགྲོའི་ཐད་གྲོས་མོལ་བྱས་མི་
608



ཆོག་པར་རང་རང་སོ་སོའི་བསམ་འཆར་གྱི་སོན་འགྲོ་བསྐོར་བའི་རྡེལ་གྲངས་
གསོལ་ལྕོག་སྟེང་དུ་གོང་འབུལ་ཐོག་འབྱེད་ཞིབ་དོ་དམ་པ་ནས་འབྱེད་ཤེ་ཡིག་
རིས་གོ་བསྡུར་གྱིས་སྒེར་ཆོས་དོ་བདག་ཕན་ཚུན་དབར་གཉིས་ལོའི་སོན་འགྲོ་
རྡེའུ་གྲངས་གསུམ་ཚད་འབྲིང་སྐོར་གྱི་གཏན་འབེབས་དང་། ས་ཞིང་རབ་
འབྲིང་དང་ཕྱིར་སློག་སྤྲོད་ལེན་བྱེད་རྒྱུའི་སོན་གྲངས་སོགས་བཀའ་དཔྱད་རྣོ་
པོས་བཅད་པའི་བྲས་གཙང་ཞིག་བཏང་གནང་སྟེ་ཁྲ་གསལ་ས་ཞིང་ཕྱེད་ཆ་སོན་
ཁལ་དྲུག་ཅུ་སྐོར་ཞིག་འཇུན་པ་ནས་བསྐྱར་དུ་ཕྱིར་སྤྲོད་བྱས་ཀྱང་གཞུ་ཕུ་པའི་
རྩ་བའི་ཆུ་བདག་ཤེ་བམ་དགོངས་དོན་སྒེར་འཇུན་པ་བ་ཡིན་སྟབས་ཞིང་ཆུའི་
སྐོར་ཡང་བསྐྱར་འཇུན་པ་བར་མེས་ཚིགས་མེར་གཏུག་གིས་འཇམ་བརྩུབ་གང་
འཚམས་ཀྱི་ནང་མོལ་བྱས་མཐར་ས་ཞིང་རྣམས་ཀྱི་སྐྱ་སྔོའི་ཆུ་ཐོབ་ཁ་དང་ཁ་
ཕོར་རང་འགྲིགས་ཇི་སྲིད་བར་བེད་སྤྱོད་བྱས་ཆོག་པའི་མོལ་དན་ཆོད་ཡིག་ལ་
འཇུན་གཉེར་དཀྱིལ་ཁང་སྡེ་བའི་རྟགས་ཐེལ་ཕབ་པ་བཅས་ཕྱིར་སྤྲོད་གཙང་མ་
བྱས་པ་དང་། བསྐྱར་དུ་འཇུན་པ་ནས་བླངས་པའི་ས་ཞིང་སོན་ཁལ་དྲུག་ཅུ་
སྐོར་དེ་དག་སྔར་ཡོད་སྟག་ཚང་གཞིས་ཀྱི་ལག་འདེབས་ཐོག་ཁ་སྣོན་བྱས་ཏེ་ཁྱོན་
སྟག་ཚང་གཞིས་ཀྱི་ཕྱག་འདེབས་སོན་འགྲོ་འབྲུ་རུའི་ཁལ་120སྐོར་གྱི་ས་ཁྱོན་
ཡོད་པ་དང༌། སྟག་ཚང་གཞིས་སུ་གཞིས་ སྡོད་དང་ལས་དཔོན་སྦྲགས་མ་་
གཅིག ནང་གཡོག་གཅིག རྩིས་སྤྲོད་དུ། གཞིས་ཁང་རྐྱང་ཐོག་གཟིམ་
ཆུང་། གསོལ་ཐབ་འབྲུ་ཁང་། དཀར་ཕིབས་སོགས་ཁང་མིག་དྲུག་དང་།
རྟ་ཕྱུགས་ཀྱི་ར་བ། དུད་ཆུང་སྡོད་ཁང་གཉིས་དང་སྒོ་ར་བཅས་ཆ་ཚང་དང་།
དེ་སྔ་གཡུལ་ཁའི་ ས་ཆ་འགྲེལ་མཚུངས་གཏན་འཁེལ་མེད་ སྟབས་དེ་ལོ་སྟོན་་
བཞེས་ལྷན་རྒྱས་ནས། བར་ལེབས་བདེ་ཁང་གི་ས་ཞིང་སྟག་ཚང་གཞིས་ཀྱི་
འགྲམ་དུ་ཡོད་པ་ཇི་སྲིད་བར་ས་བརྗེད་བྱས་ཏེ་ཆོད་དོན་འདྲ་གཉིས་གནོན་
འཇོག་ཀྱིས་གཡུལ་ཁ་གསར་བཟོ་གཏན་འཁེལ་བྱས་པ་བཅས་རང་འགྲིགས་
609



དང་། མཛོ་དོར་གཅིག་དང་གསོར་ཡ་བཅས་མཛོ་བཞི། ལུས་གསོག་ར་
ལུག་བརྒྱ་དང་ལྔ་བཅུ། རྩིས་རྟ་གཅིག སོ་ནམ་ཡོ་བྱད་ཆ་ཚང་། རྒྱུན་
གཏན་ཞིང་ལས་ཙག་ཙིག་བྱེད་མཁན་དུད་ཆུང་ཐེམ་གཉིས་དང༌། སྟོན་་་་
དཔྱིད་སྟག་གཞིས་ནས་གཞན་ལ་རྨོས་གླར་བཏང་བའི་ལག་བསྐྲུན་གྱི་ལས་མི་
ཁག་གཅིག་བསྐུལ་འདེད་བྱེད་རྒྱུའི་ཐོག་དུས་བཞིའི་སོ་ནམ་གལ་ཆེའི་རིགས་ལ་
ལྕགས་གྲོང་དང་། སྨོན་སྐྱིད་གཞིས་གཉིས་ཀྱི་མི་སེར་ནས་བརྒྱ་ཆ་འགྲོ་འགྲེམ་
དང་། ཡང་ན་ཅབ་ལངས་ཇི་དགོས་ཀྱི་འུལ་མི་མང་ཉུང་སྟག་ཚང་སྡེ་པ་ནས་
བརྡ་སྦྱོར་བྱས་ཏེ་ལྕགས་སྨོན་གཞིས་ཁག་གཉིས་ནས་འཕྲལ་འཕྲལ་བཀོད་རྫོང་
བྱ་དགོས་པ་བཅས་དང་། གཞིས་འབབ་ཐད་སྟག་ཚང་བརྒྱུད་ཕུ་ཞིང་ས་ཐ་
ཤས་ཆེར་བརྟེན་གཞིས་ཀྱི་ཕྱག་འདེབས་སོན་ཁལ་120སྐོར་འགྲོ་བ་ནས་སོན་
ཁལ་རེའི་ས་ནས་ཐོན་འབབ་བཞི་མ་ལྔ་སྐོར་རེ་བརྩིས་ཏེ་ཁྱོན་ནས་སྲན་པད་
གསུམ་འབྲུ་རུའི་ཁལ་540སྐོར་རེ་ཐོན་པ་ནས་ལོ་ལྟར་ཕར་ལོའི་ས་སོན་རྒྱུ་འབྲུ་
རུའི་ཁལ་120སྐོར་དང༌། གཞིས་སྡོད་གཅིག་ལ་ལོ་འཁོར་ཕོགས་འབྲུ་ཁལ་
18ནང་གཡོག་གཅིག་ལ་ཕོགས་མེད་སྟོན་བཞེས་སྐུ་ངོ་ནས་གསོལ་རས་ཐུགས་རྗེ་
རག་ལུས་འབྲུ་ཁལ་12སྐོར། གཞིས་ངོ་གཡོག་གཉིས་ཀྱི་ཇ་ཕོགས་མར་ཕོགས་
བླ་བྲང་ནས་ཞུ་རྒྱུ་དང་། གཞིས་ཀྱི་ཐུག་ཐལ་དང་། ལོ་གསར། འོང་སྐོར།
ལོ་ཏོག་སྤྱི་རིམ་གྱི་བསྡུ་བྱ། རྨོ་ལྕགས་སོགས་ཐོན་སྐྱེད་ཡོ་ཆས་ལྕགས་ཤིང་བཟོ་
པའི་རྩམ་ཆང་གུང་ཚིགས་གླ་ཆ་བཅས་པར་འབྲུ་ཁལ་30ལོ་རེ་སྟོན་དཔྱིད་ལ་བླ་
བྲང་ནས་སྟོན་རྒྱབ་དཔྱིད་རྒྱབ་རེ་གཏོང་གནང་ལ་ཟླ་བ་བཞི་ཙམ་བཅའ་སྡོད་
བྱེད་པའི་རྩམ་རྒྱུ་འབྲུ་ཁལ་8དང་། ལོ་རེ་སྟོན་བཞེས་སྐུ་ངོ་གཉེར་ལྡེ་གཅིག་
དང་། དྲུང་ཡིག གཟིམ་དཔོན། དྲེལ་པ་སོགས་སྐུ་འཁོར་རྣམས་ལ་་་
གསོལ་སྟོན་བཞེས་ཆང་ནར་གཏོང་འབུལ་དགོས་ལ་སྟོན་བཞེས་ པའི་ཐུགས་
དཔྱད་ཀྱི་གསོལ་རས་འབྲུ་ཁལ་12ཙམ་བཅས་ཁྱོན་ཁལ་200འགྲོ་དགོས་ཕུད་
610



གཞིས་འབབ་ཁ་ལྷག་འབྲུ་རུའི་ཁལ་340སྐོར་བསྡད་པ་ནས་ཡངས་པ་ཅན་ཀར་
ཐང་གྲྭ་གསུམ་ཁོངས་སུ་ཡོད་པའི་བླ་བྲང་གི་ཤེ་མ་ གདངས་ཆེན་ཁག་དང་།
ལུག་པ་ཁག་གཉིས་བཅས་ཀྱི་ལོ་འཁོར་ཕོགས་འབྲུ་ཞུ་མི་སོ་སོར་གཤོར་སྤྲོད་
གནང་འཕྲོས་འབྲུ་ལྷག་རྣམས་ཡངས་ཅན་འབྲོག་པ་ཁྲལ་པ་རྣམས་ཀྱི་དོས་ཐོག་
ཏུ་བཏང་སྟེ་མཚུར་བླའི་གཉེར་ཚང་དུ་རྩིས་འབུལ་ཞུ་རྒྱུའི་སྟོན་བཞེས་སྐུ་ངོ་ནས་
ཁ་མཚམས་རྟགས་ཐེལ་དང་བརྫངས་ཐོ་བཅས་བཀོད་རྫོང་གནང་དགོས་པ་
བཅས་སོ། །
(6) ཡང་སྤོ་ལུང་ཤོག་དྲུག་ཁོངས་ཡེ་བྲག་རོང་གསུམ་ནང་ཚན་རོང་སྟོང་
མཇུག་རྫོང་ངམ་སྤོ་བོ་སྟོང་མཇུག་རྫོང་དུ་འབོད་པ་ནི། གོང་མ་དྷཱ་ཀོང་ཁྲི་
བཞུགས་སྐབས་རྒྱལ་མཆོག་ཚུལ་ཁྲིམས་རྒྱ་མཚོའི་སྐུ་དུས་ཚེ་གླིང་རྒྱལ་ཐོག་་་་
གཉིས་པ་ངག་དབང་འཇམ་དཔལ་འཕྲིན་ལས་རྒྱ་མཚོས་བོད་ཀྱི་སྲིད་འགན་
བཞེས་པའི་སྐབས་ཏེ་རབ་བྱུང་བཅུ་བཞི་པའི་ནང་ཚན་སྐྱབས་མགོན་ཀརྨ་པ་སྐུ་
ཕྲེང་བཅུ་བཞི་པ་ཐེག་མཆོག་རྡོ་རྗེའི་སྐུ་ཚེའི་སྟོད་ཙམ་དུ་སྤོ་བོ་ཀར་རྣམ་རྒྱལ་པོ་
དང་། སྡེ་དགེ་རྒྱལ་པོ། ལ་དྭགས་ས་སྤྱོད་པ་སོགས་ཁམས་ཀྱི་རྒྱལ་ཕྲན་དད་
ལྡན་འགའ་ཞིག་ནས་སྦྱིན་བདག་ཞུས་ཏེ་ལོ་ལོ་བཞིན་ས་ཟླའི་ཚེས་བཅུར་ཟབ་
བདུན་ཕུར་པའི་སྒྲུབ་ཆེན་དང་གསང་འདུས་བླ་མའི་ལས་བྱང་ཚེས་བཅུ་ལེའུ་
བརྒྱད་པ་དང་འབྲེལ་བའི་ལས་མཐའི་རྡོ་རྗེའི་གར་འཆམ་ཁག་གཉིས་བཅས་ལོ་
གནང་རེས་བསྐོར་གྱི་སྒྲུབ་མཆོད་དང་སྦྲགས་མཚུར་ཕུ་དབྱར་འཆམས་ཆེན་
མོའི་གར་འཆམ་མ་ལག་དང་བཅས་པ་རྩ་འཛུགས་ཕྱག་བཞེས་ཡོང་བ་ཞེས་་
གསོལ་བ་བཏབ་པ་ལྟར་ཁོང་ཚོའི་ཞུ་ངོར་སྒྲུབ་མཆོད་ཁག་གཉིས་དང་དག་སྣང་
ལས་བཞེས་ པའི་ཟངས་མདོག་དཔལ་རིར་རིགས་འཛིན་ཕོ་མོ་རྣམས་ཀྱི་རྩ་་་
གསུམ་ཆོས་སྲུང་རྒྱ་མཚོའི་གར་འཆམ་དངོས་སུ་མཛད་པ་རྣམས་ཇི་བཞིན་དུ་
ཕྱག་ལེན་ཐེབས་པར་མཛད་པར་གྲགས་པ་སྐབས་དེ་ཙམ་དུ་སྤོ་བོ་ཀར་རྣམ་སྡེ་
611



པའམ། ཀར་རྣམ་རྒྱལ་པོར་འབོད་པ་སྤོ་བོའི་རྒྱལ་ཁམས་ཀྱི་རྗེ་དཔོན་དེས་
རྒྱལ་དབང་ཀརྨ་པ་རིན་པོ་ཆེར་མཆོད་ཐེབས་སུ་སྦྱོར་ཕུལ་ཞུས་པའི་ཀར་རྣམ་
རྒྱལ་པོ་རང་ཉིད་གནས་སྡོད་བྱེད་མྱོང་བའི་ཀར་རྣམ་གྱི་ས་བཙན་རྫོང་ཞིག་ཡིན་
པ་རེད། རྗེས་ སོར་གཞུང་གནས་ནས་སྤོ་བོའི་རྒྱལ་ཁམས་གཅིག་གྱུར་གྱི་་་
དབང་དུ་བསྡུས་ཏེ་ཟིང་འཁྲུགས་ཞོད་འཇགས་བཏང་ནས་སྤྲོ་ཞིབ་བསྐྱངས་
སྐབས་ཀྱང་རྫོང་འདི་ཀར་རྣམ་རྒྱལ་པོ་ནས་རྒྱལ་དབང་ཀརྨ་པར་མཆོད་ཐེབས་
སུ་ཕུལ་བ་སྔར་མུས་གནས་འཇགས་ལས་གཞུང་བཞེས་དང་སྒྱུར་བཀོད་སོགས་
གང་ཡང་མ་གནང་བ་ནི་རྒྱལ་མཆོག་ཚུལ་ཁྲིམས་རྒྱ་མཚོ་མཆོད་ཡོན་ནས་ཀརྨ་པ་
རིན་པོ་ཆེར་ཐུགས་དད་གཟིགས་བསྐྱང་བླ་མེད་ཡོད་པ་སྨོས་མེད་ཁར་སྤོ་བོའི་
རྒྱལ་ཁམས་ཐམས་ཅད་ཀརྨ་པར་མི་ཕྱེད་པའི་དད་གུས་ཡོད་པའི་དབང་གིས་
གཞུང་གནས་ནས་སྤོ་བོའི་རྒྱལ་ཁམས་ཁ་ལོ་སྒྱུར་རྒྱུའི་སྐོར་ལའང་སྟབས་བདེའི་
དགོས་པ་ཁྱད་པར་ཅན་ཞིག་ཡོད་པར་ཡང་ཐབས་མཁས་ཐུགས་རྗེའི་དགོངས་
བཞེས་གནང་བར་ཤུགས་ཀྱིས་མངོན་པ་བཅས་མཚུར་བླ་ནས་འཛིན་སྐྱོང་་་
གནང་བའི་སྤོ་རྫོང་འདི་ལ་རྫོང་སྡོད་དུ་བླ་བྲང་གི་གཉེར་ལྡེ་སོགས་ལས་བྱེད་ངོ༌
མ་ཐུགས་འཁེལ་དོ་ཆོད་གཅིག་དང་། ནང་གཉེར་ཕྱག་སྦྲེལ་གཅིག རྫོང་
ཞབས་བུ་ཚ་གོ་ཆོད་གཉིས་བཅས་གཏོང་སྲོལ་ཡོད་པ་དང་། རྫོང་གི་མ་བྱན་
སོགས་མི་སེར་ནས་ནང་ཟན་གཉིས་གསུམ་བཅས་རྫོང་ངོ་ལས་ནང་ཟན་བཅས་
ཆ་ཚང་དང་། མི་སེར་སྡེ་ཚོ་རེ་ནས་འགོ་པ་སྡིང་དཔོན་རེ་དང༌། རྫོང་གི་
ཚོང་དཔོན་གཅིག་བཅས་རྫོང་གི་གྲོས་ལ་དབང་བའི་འགོ་པ་ཁ་ཤས་ཡོད། སྤོ་
ཡུལ་གཞུང་ལམ་བརྒྱུད་སྟོང་མཇུག་ཟམ་པ་ནས་དཔྱ་འཕྲེང་བརྒལ་བའི་ནུབ་ཀྱི་
ས་སྡིངས་ལྗོན་པའི་གསེབས་ཤིག་ལ་རྫོང་ཁང་ཐོག་བརྩེགས་གཉིས་ལྡན་རྒྱལ་སྒོ་
ལྷོ་ལྟ་ནང་ཤོད་དུ་སྒོ་ར་མཐོང་འཁོར་རྒྱ་ཆེན་ནས་བྱང་དུ་སྐས་འཛེག་ཉིས་་
གཤིབས་འཛེགས་པ་བརྒྱུད་རིམ་གྱིས་ཐབ་ཚང་ཀ་བ་གཉིས་དང་འབྲུ་ཁང་ཀ་
612



བཞི་མ་ལ་ཤིང་གི་བང་སྒམ་རང་འགྲིགས་དང་གསང་སྤྱོད། གཉེར་ཚང་ཀ་
བཞི་བང་ཁྲི་འཁོར་ཡུག་ཅན། ཤག་ཆུང་ཀ་གཅིག་མ། ཞབས་ཕྱི་ཁང་ཀ་
གཅིག་དང་སྦུག་ཏུ་གཟིམ་ཆུང་ཀ་གཉིས་མ་བཅས་ལ་ཁྲ་མ་དང་སྒོ་མང་རབ་
གསལ་སོགས་ཡོད་པ་ལ་ཤག་འཁོར་གྱི་བར་ཁྱམས་འགྲོ་ལམ་ཐམས་ཅད་པང་
གཅལ་སྟག་ཁྲ་ལག་གདང་འཁོར་མོར་ཡོད་པ། ཤོད་དང་བར་ཐོག་གི་ཤག་
འཁོར་སོ་སོ་ནས་གསང་སྒོ་འཐོན་ཏེ་གཡུལ་ཁར་འགྲོ་ལམ་ཡོད་ལ་གཡུལ་ཁང་
གཡབ་འཁོར་ཅན་རྒྱ་ཆེན་ཡོད་པའི་ཤར་དུ་ཐོག་ས་ཕྱེད་ཙམ་སྡིངས་ཆ་སླངས་
པའི་གཡུལ་ལས་གཙང་འཕྱར་བྱེད་ས་ངོས་བཟང་གྲུ་བཞི་ཕྲན་བུ་དང་ནུབ་ཏུ་
ཚར་མ་འདྲེན་ལམ་རྒྱལ་སྒོ་ཆེ་བ་བཅས་ཡོད་ལ་རྫོང་ཁང་སྟེང་ཤོད་ཐམས་ཅད་
ཤིང་གི་བརྡར་མོ་བརྡར་རིང་དང་པང་ལེབས་འབའ་ཞིག་ལས་གྲུབ་པའི་ཤིང་
ཁང་དང་ཐོག་རྣམས་པང་ཐོག་རྒྱ་ཕིབས་གཟུགས་ཀྱི་ཐིག་ཁང་ལ་སྙེ་མ་འཇོག་
སའི་རླུང་འགྲོ་བསིལ་ཁང་བྱས་པ་བཅས་དང༌། རྫོང་གི་ཉེ་འགྲམ་ནུབ་ཏུ་རྫོང་
ནས་གཞོར་སྐྱོང་བྱེད་པའི་སྟོང་མཇུག་དགོན་པ་རྡོ་བརྩིགས་སྒོ་འཕྱོར་ཤར་ལྟ་
འདུ་ཁང་ཀ་རིང་གཉིས་ལ་གནམ་ཡངས་དང༌། སྒོ་ཐོད་རབ་གསལ་སྒོ་མང་
གཟིགས་གདང་སོགས་ཕྱི་སྣོད་ཀྱི་གཙུག་ལག་ཁང་དགེ་འདུན་བཞུགས་ས་རང་
འགྲིགས་ལས་ནང་དུ་རྩ་ཆེའི་རྟེན་མཆོད་ཟི་ཐང་ཆེ་རིགས་དེ་ཙམ་མེད། རྫོང་
གི་རྩིས་སྤྲོད་དུ་གཟིམ་ཆུང་གཉེར་ཚང་ཐབ་ཚང་བཅས་པའི་འཛིན་ཆས་དང་
སྒྲིག་ཆས་རང་འགྲིགས་དང་། ཐོན་སྐྱེད་ཡོ་བྱད་གང་སར་ཆ་ཚང་ཙམ་དང་།
རྫོང་ངོ་གཡོག་གི་བརྩིས་རྟ་དང་ཁལ་དྲེལ་བཅས་བརྒྱད་དགུ་ཙམ། མཛོ་མོ་
བཞི་ལྔ། རྫོང་གི་རྫི་ཁང་སྟེ་ཤེ་མ་སྦྲ་དུད་གཅིག་ལ་འབྲི་དང་མཛོ་མོ་བཞི་བཅུ་
སྐོར། བྱ་དེ་དང་ཕག་པ་འོས་མཚམས་བཅས་དང་། རྫོང་རང་གི་རྒྱབ་་
ཕྱོགས་ལྟེ་བར་བྱས་པའི་ཉེ་འཁོར་དུ་ཕྱག་འདེབས་ས་ཞིང་སོན་ཁལ་40སྐོར་
འགྲོ་བའི་ས་ཆ་འདེབས་འཁོས་བྱེད་དགོས་པར་དུས་བཞིའི་ཞིང་ལས་ཐད་ཞིང་
613



བགོས་ལམ་ལུགས་ལྟར་མི་སེར་སྡེ་འཚོ་སྟོད་སྨད་སོ་སོའི་ལྡིང་འོག་རྣམས་ལྡིང་
དཔོན་གྱིས་འགོ་ཁྲིད་ནས་ཇུས་བཀོད་ཐོག་རྒྱུན་གཏན་གྱི་ཞིང་གཡོག་ཙག་ཙིག་
རིགས་སྡེ་འཚོ་རྣམས་ནང་ཁུལ་རེས་སྐོར་འགྲོ་འགྲེམ་དང་སྟོན་དཔྱིད་གལ་ཆེར་
ལྡིང་ཤོག་མི་སེར་རྣམས་མཉམ་རུབ་ཐོག་ནས་ཞིང་གཡོག་ཞབས་འདེགས་ཞུ་
རྒྱུས་མཚོན་རྣམ་ཀུན་རྫོང་གི་ཁ་གཡོག་མཛུབ་འཁྲིའི་ཞབས་འདེགས་ཞུ་སྒོ་་་
མཐའ་དག་ཕོ་མོ་གང་ལ་གང་འོས་ཐོག་ནས་སྒྲུབ་རྒྱུའི་ཐོག དམིགས་བསལ་
སྐྱེས་པ་རྣམས་ཀྱི་ཆེད་ལས་རྫོང་གི་མེ་ཤིང་གཅོད་འདྲེན་དང་། སྟོན་པོ་ཤིང་
འབྲས་འབེབ་བསྡུ། སྦྲང་རྩི་ལེན་པ་དང་གདུ་སྐོལ་བྱེད་རྒྱུ། སྟོང་མཇུག་
ཟམ་པ་གཙོ་བོ་བྱེད་པའི་དཔྱའ་འཕྲང་ཉམས་གསོ་གསར་བསྐྲུན་རིགས་བྱ་རྒྱུ།
ལོ་གསུམ་རེའི་མཚམས་སུ་རྫོང་ཁང་གི་པང་ཐོག་རྙིང་པ་ཡུག་བརྗེས་གཏོང་རྒྱུ།
རྫོང་ངོ་གཡོག་དང་ཚོང་དཔོན་ཀློ་ཡུལ་སོགས་ལྷོ་བྱང་གར་འགྲོའི་ལག་དོ་མི་འགྲོ་
དང་། ལོ་ལྟར་མཚུར་ཕུར་མོ་ཁྲལ་བོགས་མ་མར་ཕྱུར་དང་སྦྲང་རྩི་ལྷུག་ཆས་
ཀློ་ཟོག་སུ་པན་དང་དམར་གཙོས། སྨན་རིགས་བཅས་ཡུལ་ཟོག་ཐོན་རྫས་
ཁག་རྫོང་གི་སྒྲིག་འབུལ་འབུལ་མཁན་གྱི་འདྲེན་པར་རྟ་ཁལ་ལག་དོ་སོགས་འགྲོ་
རྒྱུ། སྟོང་མཇུག་གི་ཟམ་སྲུང་དང་ཟམ་གླ་བསྡུ་མཁན་ལྡིང་ཤོག་རེས་བསྐོར་གྱི་
མི་སེར་སྡོད་བྱ་བྱེད་རྒྱུ་སོགས་དང་། བུད་མེད་རྣམས་ནས་རྫོང་གི་ནང་གཡོག་
རེས་སྐོར་རམ་དམིགས་འཛུགས་ཇི་བྱས་རྒྱུགས་རྒྱུ། རྫོང་ངོ་གཡོག་གི་སུ་ཞིབ་
བརྗོད་འཐག་ལས་དང༌། ཕྱུགས་རིགས་ཀྱི་ཆས་ཆུར་འཐག་ལས། ཤིང་་
འབྲས་སྐམ་གསེས་བཅས་བྱེད་རྒྱུ་ཙམ་ལས་བུད་མེད་རྣམས་ལ་དམིགས་བསལ་
སྐུལ་འདེད་བྱ་འོས་པའི་ཕྱི་ནང་རྐང་འགྲོའི་ཁྲལ་ རིགས་ གཞན་མེད་སྟབས།
བུ་མོ་ལོ་ན་བཅོ་ལྔ་སོན་པ་ཡན་ནས་ལོ་ན་དྲུག་ཅུ་མ་སོན་བར་གྱི་བུད་མེད་རེ་
ནས་ལོ་རེ་ཁྲལ་དོད་དམ་མི་བོགས་ལྟ་བུར་རྫོང་ལ་མོ་ཁྲལ་བོགས་མ་ཟེར་བ་མར་
ལྷ་ཉག་ལྔ་རེ་ཡོད་པའི་ཤོ་མར་གྲུ་བཞི་བཞི་རེ་ལ་ལྷ་ཁལ་གཅིག་རེ་ཡོད་པ་སྒྲུབ་
614



འབུལ་བཅས་ཞུས་ཕྱིན་ཀར་རྣམ་སྡེ་པས་ཐད་ཀར་ཕུལ་བའི་མཚུར་བླའི་མཆོད་
རྫོང་བསྙོན་མེད་ལ་བརྟེན་ཆབ་འབངས་ཐམས་ཅད་ཆོས་གཞིས་མི་སེར་ཤ་སྟག་
ལས་བོད་རྫོང་བྱིངས་དང་འདྲ་བའི་རྫོང་གཡོག་གཞུང་རྒྱུགས་མི་སེར་ཟེར་བ་
མེད་ལ་སྤོ་ལུང་ཤོག་དྲུག་ཆ་གསེས་ནང་ཡེ་གོང་། བྲག་སྐེད། རོང་པ་ཤོག་ཁ་
སོ་སོའི་སྤྱི་འབྲེའི་ཐོབ་བསྐལ་ཇི་ཡོད་ཀྱི་རོང་པའི་རང་ཆ་ཕྱི་ཁྲལ་རྐང་འགྲོ་ལག་
འདོན་ཕྲན་བུ་རེ་རྒྱུགས་དགོས་པ་ལས་དབུས་གཙང་རྫོང་འགོ་གཞན་དང་འདྲ་
བའི་མི་སེར་རྣམས་ལ་གཞུང་གི་ཕྱི་ཁྲལ་ཁག་མང་གི་བརྡབ་མནར་སུན་བཙེར་
རིགས་མྱོང་མི་དགོས་པ་ཡིན། རྫོང་འདིར་ཞོལ་པ་མེད་ཅིང་མི་སེར་ལྡིང་ཤོག་
ལྔ་ཁ་འཐོར་དུ་གྱེས་ཤིང་གནས་ཡོད། དེའང་ལག་གཡས་དང༌(འདིར་ལག་
གཡས་ཟླ་སྟེང་དགོན་པ་ཡོད) ཆུ་མདོ། ཆུ་ཉི་མ། བར་སྐབས། བེ་
སྨུག་མདོ་ཕུ་བཅས་སྡེ་ཚོ་དྲུག་གྱེན་འདེད་ཀྱིས་གནས་པ་དང་སྒོ་དུད་བདུན་བཅུ་
སྐོར་ལ་མི་གྲངས་གསུམ་བརྒྱ་ལྔ་བཅུ་སྐོར་ཡོད། ཕྱིའི་མི་སེར་མང་ཆེ་བ་ས་མ་
འབྲོག་ཡིན་པ་དང་སྔར་ནོར་ཕྱུགས་ཀྱི་རྩྭ་ཆུའི་དགེ་བེད་བདག་དབང་ཐད་ཤར་
གདོང་ཟུར་ལ་ནས་ནུབ་བྲག་གསུམ་ལོ་ཁྲེས་ཀྱི་ཕུ་བར་གནམ་ཕུག་ཅེས་པའི་ཅུང་
ཟད་གྱེན་དུ་འཛེགས་པའི་སྟེང་དུ་ཀོ་གཤོང་རྩྭ་ཆུ་ཤིན་ཏུ་བཟང་བའི་ལྗོངས་ཆེན་
པོ་ཞིག་ལ་མཐའ་འཁོར་ནགས་སྤང་གངས་གསུམ་ལྡན་པའི་རི་བོ་ལྕགས་རི་ལྟར་
བསྐོར་བའི་ལུང་ལག་ཆེ་ཆུང་པདྨ་འདབས་སྟོང་ཁ་བྱེ་བ་ལྟར་ཕུ་མདའ་འབྲེལ་
ནས་ཡོད་པའི་ས་སྐྱིད་ལྟ་ན་སྡུག་པ་རྒྱ་ལམ་འགྲུལ་པ་རྣམས་ཡིད་ལྷུངས་ཤིང་
སེམས་འཕྲེང་བ་དེའི་ཐང་དཀྱིལ་དུ་བར་སྐབས་ཤིག་ཏུ་སྟོངས་པའི་གནམ་ཕུག་
དགོན་པའི་ཤུལ་ཡོད་པ་མན་ ཤར་བརྒྱུད་ཀྱི་ས་ཆ་རྣམས་སྟོང་མཇུག་རྫོང་་་
འབངས་ལ་དབང་ཞིང་སྔར་བེད་སྤྱོད་བྱེད་མྱོང་བའི་ལོ་རྒྱུས་སྨྲ་བའི་མི་སེར་རྒན་
རབས་མང་པོ་བཅས་འདུག་ཀྱང་བར་སྐབས་ནས་གནམ་ཕུག་དགོན་པར་རྩེ་ལྷ་
སྒང་དགོན་གྱི་མཁན་པོ་སྐུ་ཞབས་རྒྱལ་དབང༌(མཁན་པོ་སྐུ་དབང་ཡང་ཟེར)
615



ནས་བལྟ་རྟོག་མཛད་ཚུལ་གྱིས་འབྲེལ་བ་བཙུགས་ཏེ་མཁན་པོའི་རྫི་ཁང་སྟེ་ས་
སྐྱིད་དེར་རུ་བ་བཙུགས་པ་ལ་སྟོང་མཇུག་རྫོང་འབངས་ནས་སྣང་མེད་བྱས་ཏེ་
རིམ་གྱིས་ཐེ་གུ་སྣེ་བཤོར་སོང་ནས་ཕྱིས་སྟོང་མཇུག་མི་སེར་མདོ་ཕུའི་ཨི་ཅི (སྤོ་
བོ) ལྷག་པའི་རུ་བ་སྦྲ་དུད་གཅིག་ལས་ས་དེར་སྡོད་མཁན་མེད་ལ་རྩེ་སྒང་མཁན་
པོས་འཛིན་དབང་བདག་སྲུང་བྱེད་མུས་མ་ཟད་རྩྭ་ཆུའི་དགེ་བེད་ལ་ཤིན་ཏུ་
བཀའ་བཙན་པའི་ས་ཆར་གྱུར་ཡོད། (ས་ཆ་འདི་སྔར་རྩེ་སྒང་ཁུལ་གྱི་ལྕགས་
ལུག་ཞིབ་གཞུང་དང༌། མེ་འབྲུག་ཞིབ་གཞུང་སོགས་ལ་གསལ་མེད་ལ་དབུས་
གཙང་ཁུལ་དང་འདྲ་བའི་ལྕགས་སྟག་ཞིབ་གཞུང་ལའང་ཚུད་མེད་པ་བཅས་སྤོ་
བོའི་ས་ཆ་ཞིག་ལས་རྩེད་ལྷ་སྒང་ཁོངས་བདག་དབང་མེད། རྗེས་སོར་ལྕགས་
ཞིབ་བྱས་ཀྱང་རྩེ་སྒང་འདུ་སྤྱི་ཡོངས་ལ་འདོན་ཕྱེད་གྱ་ལྔ་དང་བཞི་ཆ་གཅིག་
དང༌། ཉེར་བཞིའི་ཆ་གཅིག་ནས་མཆོད་གཞིས་ཉིས་སྣའི་འདོན་ལས་མི་་་
གསལ་བས་མང་ཆེ་བ་སྒེར་གཞུང་གཉིས་ཀྱི་ས་ཆ་ཡིན་པ་རེད) རྫོང་གི་ལག་
འདེབས་ས་ཞིང་སོན་ཁལ་40སྐོར་ལ་སོན་ཁལ་རེར་ཐོན་འབབ་ཁལ་7རེ་ཙམ་
ཐོན་པ་བསྡོམས་འབྲུ་ཁལ་280ཙམ་ཐོན་པ་ནས་རྫོང་ངོ་གཡོག་བཞིའི་ལོ་འཁོར་
ཟ་འབྲུ་ཁལ་72རྟ་དྲེལ་བྱ་ཕག་ཕྱུགས་རིགས་ཀྱི་ཆག་ཆུར་བསྡོམས་ཁལ་30ནང་
ཟན་གྱི་ལོ་འཁོར་སྔ་དགོང་ཐུག་ཐལ་རྒྱུ་འབྲུ་ཁལ་18ལོ་གསར་སོགས་དུས་ཆེན་
ཁག་ གི་ སྟོང་ སྒོ་ གཏོང་བྱེད་ འབྲུ་ ཁལ་ 20ལོ་རེའི་ སོན་ རྩ་ འབྲུ་ ཁལ་40སྐོར།
སྟོང་མཇུག་ཟམ་སྲུང་པའི་ལོ་འཁོར་ཕོགས་འབྲུ་ཁལ་18ཚོང་དཔོན་གྱི་ལྷོ་ཚོང་
བསྐྱོད་བྱེད་བྱང་པ་ནས་ལོ་ལྟར་ཚྭ་སྒྲུབ་རྒྱུའི་ཚྭ་རིན་འབྲུ་ཁལ་50རྫོང་གི་རུ་བ་ཤེ་
མ་མི་གཉིས་ལ་ཕོགས་ ཁལ་36བིལ་ཆས་འབྲུ་ཁལ་ 7བསྡོམས་འབྲུ་རུའི་ཁལ་་
294ཙམ་འགྲོ་བར་གོང་གསལ་ཟ་འབོར་ཁ་འཐབས་འབྲུ་རུའི་ཁལ་11ཙམ་རེ་
ཆད་པ་ཚོང་དཔོན་ནས་ཀློ་ཡུལ་སོགས་ལྷོ་བྱང་ཚོང་འཁོས་བྱས་པ་དང་། ཀློ་
ལུང་བཞགས་གསུམ་གྱི་ལམ་བརྒྱུད་སྤོ་ཡུལ་གཞུང་ལམ་ནས་སེར་ཁྱིམ་ལ་ངོས་
616



ཡར་མར་འགྲུལ་བཞུད་བྱེད་མི་རྣམས་ནས་སྟོང་མཇུག་རྫོང་གི་ཟམ་གླ་མི་ཁལ་རེ་
ནས་བོད་དངུལ་སྲང་0. 3རེ་བསྡུ་གསོག་བྱས་པའི་ལོ་འཁོར་ཡོང་འབབ་ཕྲན་
ཡོད་སྟེང་ནས་ཁ་སྣོན་བྱས་ཏེ་གཏོང་ཡོང་ཁ་འཐབ་བྱེད་དགོས་པ་དང་། ཚོང་
དཔོན་གྱིས་ཀློ་ཟོག་བསྒྲུབས་པ་སོགས་ནས་རྫོང་གི་མཁོ་བྱེད་འབྲས་དང་སུ་པན་
སོགས་ བེད་ སྤྱོད་ བྱེད་ དགོས་ རིགས་ ལས་ དེ་ བྱིངས་ དམར་ བཙོས་ དང༌།
ལྤགས་རིགས། སྨན་རིགས་སོགས་བླ་བྲང་གི་ཐུགས་མཁོར་སྒྲིག་འབུལ་ཞུ་རྒྱུ་
དང་། རྫོང་འདི་རྩ་བའི་བླ་བྲང་གི་གཞུང་འཛིན་ཡིན་ཀྱང་ལས་འགན་་་་་
བསྒྲུབས་རྗེས་ཁ་ལྷག་ཇི་ཡོད་རྫོང་སྡོད་རང་ལ་དབང་བ་ལས་ཇི་ཡོད་བླ་བྲང་གི་
བུམ་ནང་དུ་སིལ་སྨུག་དགོས་པའི་ལས་འགན་ལྗིད་མི་ཐེགས་པའི་རིགས་མེད་ལ་
གཞུང་སྒེར་འཛིན་བདག་དང་མི་སེར་ཕྱོགས་གསུམ་སླེབ་ཡོད་བའི་རྫོང་འགོ་ཁུ་
འདུས་ཤིག་ཡིན་པ་བཅས་རྣམས། །
གོང་གསལ་མཚུར་ཕུ་ཞྭ་ནག་བླ་བྲང་ཆེན་པོར་1959ཕན་མཆོད་ཐེབས་
ལག་ཡོད་རྫོང་གཞིས་ཆེ་ཆུང་ཁག་དྲུག་ཡོད་པར་སོན་འགྲོ་བསྡོམས་འབྲུ་རུའི་
ཁལ་1990སྐོར་འགྲོ་བའི་ས་ཡོད་པ་དང་། ས་ཆ་རབ་འབྲིང་ཐ་གསུམ་སོ་སོའི་
ཐོན་འབབ་ཁྱོན་བསྡོམས་ལོ་རེའི་གཞིས་འབབ་འབྲུ་རུའི་ཁལ་11795སྐོར་ཐོན་
གྱི་ཡོད་ཀྱང་ད་དུང་ལོ་རེའི་དགེ་འདུན་གྱི་གསོལ་ཕོགས་དང་། མཆོད་རྒྱུན་
གཏོང་སྒོ་སོགས་གཏོང་ཡོང་ཟ་འབོར་ཁ་མ་འཐབ་པར་ལོ་ལྟར་བླ་བྲང་གིས་
གཞན་ནས་འབྲུ་ཁལ་སྟོང་ཕྲག་སྐོར་སྤུས་གཟིགས་གནང་དགོས་པ་བཅས་སོ། །
(༢༩)མཚུར་སྒར་བླ་བྲང་གི་མཆོད་ཐེབས་དཀར་རུའི་
ཤེ་ཁག་དང་འབྲོག་སྡེ་མིསེར་སྐོར།
(1) ཡངས་པ་ཅན་འབྲོག་ཁུལ་དུ་ལྕགས་སྟག་ཟླ་11ཚེས་9ཉིན་བཀོད་
617



པའི་ལྕགས་སྟག་ཞིབ་གཞུང་ཡིག་ཨང་18པ་ནང་གསལ། མཚུར་ཕུ་སྒར་པ་བླ་
བྲང་གི་དཀར་རུའི (བསིལ་ན་དཀར་རུ་སྡེ) རྒན་འོག་ནས་གཏོང་ཐེབས་དཀར་
རུའི་ནོར་ཕུད་མི་སེར་ཁྲལ་པ་རྣམས་ཀྱི་ནོར་ཆེ་ཆུང་ཐོག་ར་ལུག་བསྣན་ཁྱོན་
ནོར་787ལ་སྦྲ་དུད་བཅུ་གསུམ་ནས་ལམ་ཐོག་སྐབས་ནོར་ཆེ་ཆུང་ཁོངས་སྙོམས་
ཀྱི་གཡག་མགོ་30 (ནོར་26ལ་གཡག་མགོ་1དང་གཡག་མགོ་50རེར་རྟ་མགོ་
1བརྩིས་གཞིར་བཟུང་འདུག) ཐོབ་པ་ཉིས་བསྒྲིལ་གྱི་རྟ་མགོ་ཕྱེད་གཅིག་དང་།
གཡག་མགོ་5སྒྲུབ་ཅེས་དང༌། །
(2）ཞི་བ་གྲྭ་ཚང་གི་ནོར་ཐོག་ར་ལུག་བསྣན་ཁྱོན་ནོར་329ལ་སྦྲ་དུད་
5ནས་ལམ་ཐོག་སྐབས་ནོར་ཆེ་ཆུང་ཁོངས་སྙོམས་ཀྱི་གཡག་མགོ་13ཐོབ་པར་
ཉིས་སྒྲིལ་གྱི་གཡག་མགོ་ཕྱེད་བདུན་སྒྲུབ་ཅེས་དང་། །
(3)ཐང་པ་རྒན་འོག་ནས་ནོར་ཐོག་ར་ལུག་བསྣན་ཁྱོན་ནོར་348ལ་སྦྲ་
དུད་6ནས་ལམ་ཐོག་སྐབས་ནོར་ཆེ་ཆུང་ཁོངས་སྙོམས་ཀྱི་གཡག་མགོ་16ཐོབ་པ་
ཉིས་བསྒྲིལ་གྱི་གཡག་མགོ་8སྒྲུབ་ཅེས་གསལ་བ་སོགས་བླ་བྲང་གི་གཏོང་ཐེབས་
དཀར་རུའི་ནོར་རྣམས་ཕུད་པའི་དཀར་ཐང་གྲྭ་གསུམ་གྱི་འབྲོག་པ་མི་སེར་སྦྲ་
དུད་དང་ནོར་ཆེ་ཆུང་ཁོངས་སྙོམས་ཀྱི་གཡག་མགོའི་ཁྲལ་ཐོབ་བཅས་ཡངས་
ཅན་འདུ་སྤྱིའི་ཁོངས་སུ་རྣམ་ཀུན་ཕྱི་ཁྲལ་རྐང་འགྲོ་ལག་འདོན་སྒྲུབ་རྒྱུགས་ཞུ་
ཕྱོགས་སྐོར་གོང་གི་ཞིབ་གཞུང་ནང་དུ་ཁ་གསལ་འཁོད་པ་ལྟར་སྔར་དཀར་སྡེ་སྦྲ་
དུད་18ལ་ནོར་ཆིག་སྟོང་བཞི་བརྒྱ་སོ་བཞི་དང་བཅོ་ལྔ་ཕྱེད་གཅིག་གི་ལམ་ཐོག་
སོགས་འཁྲི་སྒྲུབ་ཞུ་མུས་ཡིན་འདུག་ཀྱང་། བར་ལམ་ནང་ཁུལ་དུ་སྦྲ་དུད་ཁ་
ཤས་བུད་སྟོངས་སོང་བ་དང༌། ཁ་ཤས་མ་ཟུར་ཐ་དད་ཀྱིས་སྦྲ་དུད་འཕེལ་
རྒྱས་བྱུང་བ་སོགས་སྦྲ་དུད་དང་ཕྱུགས་རིགས་འཕར་ཆག་ཅི་རིགས་བྱུང་སྟེ་ཡང་
སྙིང་1959ལོའི་གོང་དུ་ཡངས་ཅན་ཁུལ་སྒར་པའི་མཛོ་དཔོན་གྱི་འགོ་ཁྲིད་འོག་
བླ་བྲང་གི་འབྲོག་པ། (1) དཀར་རུ་སྡེའི་རྒན་ཀརྨ་མ་ཚེ་རིང་འོག་ལྕགས་སྟག་
618



ཞིབ་གསལ་ནས་སྦྲ་དུད་བཞི་མར་ཆག་པའི་བསྡད་རྐང་སྦྲ་དུད་9ལ་ཆེ་ཆུང་
ཁོངས་སྙོམས་ཀྱི་ནོར་བསྡོམས་540སྐོར་དང་། (2) ཐང་པ་སྡེ་རྒན་ཉི་ཤར་འོག་
སྦྲ་དུད་དགུ་འཕར་བས་སྦྲ་དུད་15ལ་ཁོངས་སྙོམས་ནོར་809སྐོར། (3) གྲྭ་ཚང་
སྡེ་རྒན་ཆོས་སྐྱབས་འོག་སྦྲ་དུད་དྲུག་འཕར་སྦྲ་དུད་11ལ་ཁོངས་སྙོམས་ནོར་
520སྐོར་བཅས་དཀར་ ཐང་གྲྭ་གསུམ་བསྡོམས་ཁྲལ་པ་སྦྲ་དུད་35ལ་ནོར་་་་་
1869སྐོར་དང་བླ་བྲང་གཞུང་གི་དཀར་རུའི་ཤེ་མ་སྦྲ་དུད་5ལ་བསྡོམས་ཤེ་ཟོག་
ནོར་450སྐོར་དང་། ལུག་པ་སྦྲ་ཁག་གཅིག་ལ་སྐུ་མཐར་ལུག་བསྡོམས་་་་་
500ལྷག་ཙམ་བཅས་ཡོད།
(4) དཀར་ཁང་དང་གནམ་མཚོ་ལྷོ་གང་ཡ་མིན་བརྒྱུད་ཤེ་མ་སྦྲ་དུད་
14ལ་ཤེ་ཟོག་ནོར་840སྐོར་དང་སྐུ་མཐར་ལུག་པ་ཁག་1ལ་ར་ལུག་500སྐོར་
བཅས་ཡོད། ཡངས་ཅན་ཁུལ་བླ་བླང་གི་ཤེ་མ་སྦྲ་ཁག་19དང་ལུག་པ་ཁག་
གཉིས་བསྡོམས་ནོར་1290དང་ལུག་1000སྐོར་མི་སེར་ཁྲལ་པ་སྦྲ་དུད་35ལ་
ནོར་1869བཅས་དཔོན་འབངས་གཉིས་བསྡོམས་ནོར་3159དང༌། ལུག་་་་
1000སྐོར་བཅས་ཡོད། སྒར་པའི་མཛོ་དཔོན་གྱི་འགོ་ཁྲིད་འོག་དཀར་ཐང་
གྲྭ་གསུམ་གྱི་ཁྲལ་ཤེ་རྣམས་ཀྱི་ལོ་འཁོར་ཁྲལ་བསྡུ་དང༌། ཤེ་རྩིས། སྒར་པའི་
མཛོ་དཔོན་ནས་ཐག་གཅོད་མི་ཐུབ་པའི་ཕྱི་ནང་གྱོད་གཞི་གལ་ཆེའི་རིགས་་
སོགས་ཐག་གཅོད་གནང་བར་ལོ་ལྟར་ཟླ་7ནང་རྩིས་རྟོག་ཅེས་པ་བླ་བྲང་གི་སྐུ་ངོ་
མཛོད་པ་དང་། གཉེར་དྲུང༌། སྒར་གྱི་དབུ་མཛད་ཁྲི་པ་ཕེབས་རེས་གཅིག
ཞབས་གྲས་དྲེལ་པ་བཅས་སྐུ་འཁོར་བཅུ་གྲངས་སྐོར་ཁོ་ཚོའི་ས་གནས་སུ་ཕེབས་
དགོས་པར་ཚོ་པ་སྟོད་སྨད་ཁག་བགོས་ཀྱི་སྨད་པ་རྣམས་བསིལ་བུ་ཆུ་ཁ་དང་།
སྟོད་པ་རྣམས་དཀར་ཁང་དུ་སྡེ་ཚོགས་སྒར་སྒྲིག་གིས་འདུ་འཛོམས་བྱས་ཏེ་བླ་
བྲང་གི་བཞུགས་སྒར་གྲ་སྒྲིག་དང་ཕེབས་བསུ། ས་གནས་ཀྱི་ཕྱག་མཇལ་གོ་
རིམ་ལྟར་མར་ཐུད་གདར་ཆ་རེ་དང༌། གསོལ་སྟོན་གཟབ་རྒྱས་ནར་གཤོམ་
619



བཅས་ཞུས་ ཐོག་ཤེ་མ་ཁག་གི་ནོར་ལུག་རྩིས་རྒྱག་དང་འབྲེལ་བའི་ ཤེ་མར་་་་་
འདེགས་འགྱོགས་ཞུ་རྒྱུ་དང་། ཁྲལ་པ་ཁག་གིས་རང་རང་ལོ་འཁོར་ཁྲལ་་
འབབ་བལ་མར་ཇི་ཐོབ་བཅས་འཇལ་འབུལ་ཞུ་རྒྱུ་མ་ཟད། ལོ་འཁོར་ཕྱི་ནང་
གྱོད་གཞི་ཆེ་ཆུང་ཐམས་ཅད་དོན་གྱི་བདག་པོར་ཞུ་གཏུགས་བྱས་ཐོག་ཐམས་
ཅད་ས་གནས་རང་ལ་ཐག་གཅོད་གནང་སྟེ་གྱོད་རོ་བསྐྱར་ལང་མེད་པ་མཛད་རྒྱུ།
དབུ་མཛད་ཁྲི་པའི་བཞུགས་ གུར་ལོགས་སུ་སྒྲོན་ནས་ཚོ་ པ་ཡོངས་རྫོགས་ སྡེ་་
འཚོགས་སྐབས་སྟབས་གཅིག་དོན་གཉིས་སུ་ཚོ་པའི་ལོ་དུས་ཀྱི་སྤྱི་རིམ་རྣམས་
སྒྲུབ་དགོས་པ་བཅས་དང༌། སྒར་པའི་མཛོ་དཔོན་གྱི་འགོ་ཁྲིད་འོག་བླ་བྲང་གི་
དཀར་ཐང་གྲྭ་གསུམ་གྱི་འབྲོག་པ་མི་སེར་རྣམས་དང་བླ་བྲང་གཞུང་གི་ཚ་གཡག་
500སྐོར་བཅས་ཚྭ་གཡག་སྟོང་ཁ་བརྡལ་བ་ཡངས་ཅན་ཚོ་དྲུག་སྤྱི་འགྲེ་ལྟར་ལོ་
ལྟར་ཟླ་2ནང་ནས་བྱང་གི་ཚྭ་མཚོ་བསྟན་མ་བཅུ་གཉིས་ནས་ལོ་རེའི་ཚྭ་ཐོག་
བཟང་ཞན་ཉན་རྣ་བྱས་ཏེ་ཕལ་ཆེར་བོང་གཡེར། སྤྲེལ་ལོགས། བཙན་རྫོང་
སོགས་ཀྱི་ཚྭ་ཁར་ཡངས་ཅན་ཚྭ་པ་ཚྭ་གཡག་ཉིས་སྟོང་སྐོར་ལ་ཚྭ་གཡག་50རེར་
ཚྭ་བྱབ་བླུག་དང་འགེལ་འབབ་ཐམས་ཅད་འགན་གཙང་བྱེད་པའི་ལག་དོ་ཕོ་
གསར་འདེམས་བཀྲབས་བྱས་པ་གཉིས་རེ། དེ་བཞིན་བྱང་མཐར་དགྲ་ཇག་
ཆོམ་རྐུན་གྱི་ཉན་སྲུང་དཔོན་འགོ་སོ་སོའི་ཚོ་པའི་ཡུལ་དམག་གོ་མཚོན་རང་
འགྲིག་དང་། ཡངས་ཅན་སྒྲིགས་པའི་སྒར་དཔོན་བཅས་སྒྲིག་བཙུག་བྱས་ཏེ་
འགྲོ་སྲོལ་ཡོད་པ་དང་། དཀར་ཐང་གྲྭ་གསུམ་མི་སེར་རྣམས་དང༌། བླ་བྲང་
གི་ཚྭ་པའི་འགོ་ཁྲིད་སྒར་པའི་མཛོ་དཔོན་ནས་བྱེད་དགོས་ལ་བླ་བྲང་ནས་མགོན་
པོའི་རྟེན་ཐུག་ནག་པོ་ཞིག་ཀྱང་གནང་བ་གདན་འདྲེན་ཞུ་དགོས་ལ་དགོན་པའི་
འདུས་སྡེ་སེར་ཚོགས་ནས་ཚྭ་པའི་སྐུ་རིམ་དུ་བཀའ་འགྱུར། གདུགས་དཀར་
དང༌ སྒྲོལ་ མ་ གཡུལ་མདོས་ བརྒྱ་བཞི་ སོགས་ ཉིན་བདུན་ གཅིག་ སྒྲུབ་ དགོས།
དེ་ལ་བརྟེན་ནས་སྒར་པའི་མཛོ་དཔོན་གྱི་ཁོངས་གཏོགས་རྣམས་ཡངས་ཅན་
620



སྒྲིགས་པའི་རུ་སྣེ་ཁྲིད་མཁན་ཡིན་སྟབས་རུ་སྔོན་ལ་ཕྱིན་ཆོག་ ( སྒར་པའི་མཛོ་
དཔོན་ཟེར་བ་ནི་སྔར་ཚྭ་པའི་སྒར་དཔོན་ཡིན་པ་རེད) ཚྭ་པའི་རྟ་སྐད་ཟེར་
བའི་ལོག་སྐད་དུ་གཡག་ལ་མཛོ་ཟེར་དགོས་པ་ཡིན་ཙང་གཡག་པ་རྣམས་ཀྱི་
དཔོན་པོར་མཛོ་དཔོན་ཟེར་བ་དེ་རེད། ཕྱིས་མཛོ་དཔོན་བགྲེས་པོ་ཟེར་བའི་
སྐབས་སུ་ཡངས་ཅན་ལྗོང་འདུའི་སྤྱན་ལ་བདའ་ཞིང་མི་སེར་རྣམས་ཀྱི་བརྩི་ཁུར་
ཆེ་བས་བླ་བྲང་གི་སྐུ་ཚབ་ཡངས་ཅན་ཁུལ་གྱི་ཁྲལ་ཤེ་རྣམས་ཀྱི་སྤྱི་ཁྱབ་འགོ་ཁྲིད་
དུ་བསྐོ་གཞག་གནང་བ་ཞིག་རེད། ཚྭ་པ་རྣམས་བྱང་དུ་ཕར་ཕྱིར་ཟླ་བ་ལྔ་
དྲུག་ཙམ་འགོར་ཞིང་ལག་དོ་རྣམས་ལ་དཀའ་ངལ་ཧ་ཅང་ཆེན་པོ་དྲི་ཆུ་ཁྲག་ལ་
འགྲོ་བའི་ངལ་བ་ཡོད་པ་རེད། ཚྭ་པའི་བསྡུ་བྱ་ཟེར་བ་ཐོན་ཆང་འཁོར་ཆང་
གི་སྐྱིད་སྐྱིད་དང་གྲོ་ཤ་གྲོ་ལུག ཆང་རྒྱུ་ཇ་མར། རྩམ་པ་གྲོ་ཞིབ་ཕྱུར་བ་གྲོ་
གཟན་སོགས་རྒྱག་གྲོ་ཁ་དང་། གླ་ཆ་ཡང་གྱ་ནོམས་པ་བསྡད་དུད་རྣམས་ནས་
ཁལ་གཡག་གི་ཁ་གྲངས་བརྩིས་ནས་མི་འགྲོར་སྤྲོད་དགོས་པ་སོགས་ཟ་ལས་འགོ་
ཐུག་ངེས་ཡོད་པ་བཅས་སོ། །
(5) བྱང་གནམ་རུ་རྫོང་ཁོངས་(དེང་དུས་ སྤང་དགོན་རྫོང་སྒར་སྡེ་
ཤང་)བར་སྲུང་སྒར་སྡེ་ཞེས་པར(དེ་སྔ་གནམ་རུ་ཁུལ་དུ་ས་ཁྲལ་མོས་སྙོམས་ཀྱི་
ལྕགས་སྟག་ཞིབ་གཞུང་སོགས་བཀོད་མྱོང་མེད་ལ། རྫོང་གིས་ས་གནས་སུ་ལོ་
གསུམ་མགོ་རྩིས་ཀྱི་དེབ་ལམ་སོགས་རྩ་འཛིན་གཏན་འབེབས་ཀྱི་ཞིབ་གསལ་
རིགས་མེད་ཀྱང༌། མཚུར་ཕུ་ཞྭ་ནག་བླ་བྲང་ཆེན་པོའི་གཏན་ཚིགས་ཤི་བམ་
རིན་པོ་ཆེ་དང་ཁྲ་མ་རིམ་པའི་དགོངས་དོན་ལྟར་སྒར་སྡེའི་འབྲོག་ཁུལ་དུ་བླ་
བྲང་ནས་སྐོ་གཞག་བསྩལ་བའི་འགོ་པ་རྡ་རོ་ཁ་ངག་རབ་དང༌། བཅུ་དཔོན་
བསོད་རྡོར། དམག་དཔོན་ཉི་ཚེང་དང་དགྲ་འདུལ། ཕྲུ་དཔོན་ཡར་རྒྱས་
ཀརྨ། མ་རྒན་བཞི (བརྒྱ་འགོའི་ཨ་མ་ཞེས་ཁྲལ་ཐོབ་ཆེ་ཤོས་ཀྱི་འབྲོག་དུད་
ཕྱུགས་བདག་བཞི)བཅས་རྡོ་བཅུ་དམག་གསུམ་འགོ་པ་བྱ་སྤུ་གནོན་འོག་བླ་
621



བྲང་གཞུང་གི་ནོར་ལུག་སོགས་སྐུ་མཐར་དཀར་རུའི་ཤེ་ཁག་དང་། ཁྲལ་པ་མི་
སེར་སྦྲ་དུད་བཅས་ཀྱི་ཕྱུགས་ཟོག་ཁྱོན་འབོར་ཇི་ཡོད་གྲས་ན་མདུང་རྩེར་འབྲོག་
པ་ཁྲལ་པ་སྦྲ་དུད་7ལ་ར་ལུག་བསྣན་ཆེ་ཆུང་ཁོངས་སྙོམས་ཀྱི་སྦྲ་དུད་རེར་ནོར་
མགོ་50རེ་བརྩིས་པས་ཁྱོན་བསྡོམས་ནོར་350དང་སྐུ་མཐར་ལུག་པ་སྦྲ་ཁག་2ལ་
ལུག་600སྐོར་བཅས་ཡོད།
རྒྱབ་ལུང་དུ་ཁྲལ་པ་སྦྲ་དུད་6ལ་ནོར་300སྐོར། ཁུག་ལྟ་ལ་ཁྲལ་པ་སྦྲ་
དུད་11ལ་ནོར(འདིའི་ནང་མགོ་བཅོལ་ཞུས་པའི་རུ་བུད་ཀྱང་ཡོད་) 550ཨུ་རྒྱུ་
འོག་མར་ཁྲལ་པ་སྦྲ་དུད་4ལ་ནོར་200ཨུ་རྒྱུ་གོང་མར་ཁྲལ་པ་སྦྲ་དུད་3ལ་ནོར་
150ན་སེར་ཕུ་ལ་ཁྲལ་པ་སྦྲ་དུད་8ལ་ནོར་400ན་སེར་མདོར་ཁྲལ་པ་སྦྲ་དུད་
15ལ་ནོར་750གོང་སྐོར་གཞུང་ལ་ཁྲལ་པ་སྦྲ་དུད་4ལ་ནོར་200གངས་རི་གོང་
འོག་ཐ་ཆེན་ཐ་ཆུང་བཅས་ལུང་ལག་བཞི་ལ་ཁྲལ་པ་སྦྲ་དུད་4བསྡོམས་ནོར་
200སྐོར། ཕུར་རྩེ་ལ་གཤམ་བར་སྙིང་གཞུང་དུ་བར་ལམ་རྒྱལ་དབང་ཀརྨ་པ་
སྐུ་ཕྲེང་བཅུ་དྲུག་པའི་སྐུ་དུས་སུ་མདོ་ཁམས་ཕྱོགས་ནས་ཁམས་པ་རུ་བུད་མང་
པོ་དབུས་སུ་བཏེགས་ཏེ་རྒྱལ་དབང་ཀརྨ་པ་མཆོག་ལ་ཁོ་པ་རྣམས་མི་མུས་བརྒྱུད་
བཅས་ལ་འདི་ཕྱི་གཉིས་དགེའི་ཐུགས་རྗེ་རྗེས་འཛིན་ཡོང་བའི་སྐྱབས་འཇུག་
མགོ་འབུལ་ལུས་འབུལ་ཞུས་ཐོག་འཚོ་རྟེན་ཕྱུགས་ཟོག་ཕྲན་ཡོད་ཀྱི་མགོ་ཁེབས་
སུ་རང་རང་འཁོས་ནུས་ལ་དཔག་པའི་བླ་བྲང་ནས་སྐུ་མཐར་ཤེ་ཟོག་བརྩི་འཁྲི་
ཕྲན་བུ་རེ་དང་། རྩྭ་ཆུའི་དགེ་བེད་སྤྱོད་ཡུལ་བཅས་གསོལ་རས་ཡོང་བ་ཞེས་
སྐྱབས་བཅོལ་ཞུས་དོན་བྱམས་གཟིགས་འཚོ་འཚིས་ཀྱི་མགོ་ལེན་མཛད་པའི་རུ་
བུད་ཤེ་མ་སྦྲ་དུད་20ལྷག་ཙམ་ལ་མགོ་ཁེབས་ཤེ་འབྲི་བསྡོམས་ནོར་500སྐོར་
བཅས་ཁྱོན་གཅིག་ཏུ་བསྡོམས་མི་སེར་ཁྲལ་པ་སྦྲ་དུད་62ལ་ར་ལུག་བསྣན་ཆེ་
ཆུང་ཁོངས་སྙོམས་ཀྱི་ནོར་གྲངས་3100དང་ཤེ་མ་སྦྲ་ཁག་22སྐོར་ལ་མགོ་ཁེབས་
སུ་བསྩལ་བའི་ཤེ་ཟོག་ནོར་500སྐོར་དང༌། སྐུ་མཐར་ལུག་པ་ཁག་2ལ་ར་ལུག་
622



600སྐོར་བཅས་ཁྱོན་ཁྲལ་ཤེ་སྦྲ་ཁག 84ལ་ནོར་3600དང་ར་ལུག་600སྐོར་
བཅས་ཡོད། གོང་གསལ་སྒར་སྡེའི་ཁྲལ་ཤེ་རྣམས་ཀྱི་དོ་དམ་རྣམ་ཀུན་རྡོ་བཅུ་
དམག་བཅས་འགོ་པ་མིང་ཡོད་རྣམས་ནས་བྱེད་དགོས་ཀྱང་ཁོ་ཚོས་ཐག་གཅོད་
མི་ཐུབ་པའི་ཕྱི་ནང་གྱོད་གཞི་གལ་ཆེན་རིགས་དང་། ཁྲལ་ཤེ་གསར་པ་ཁུངས་
འཇུག ལོ་རེའི་དཔྱ་ཁྲལ་བསྡུ་བཞེས་དང༌། ཕྱུགས་རྩིས་ཤེ་འབབ་བསྡུ་རྒྱུ་
སོགས་ཐག་གཅོད་གནང་བར་ལོ་ལྟར་ཟླ་7པའི་ནང་བླ་བྲང་གི་གཉེར་ལྡེ་སྐུ་ངོ༌
གཅིག་དང་། དྲུང་ཡིག་གཅིག གཉེར་པ། གཟིམ་དཔོན། བུ་་་་
བཅས་སྟོན་འཁོར་རྣམས་སྒར་སྡེའི་ས་གནས་སུ་ཕེབས་ཏེ་ཁུག་ལྟ་དང་། ན་
སེར་གྱི་ས་ཆར་ལོ་གནང་རེས་སྐོར་གྱི་ཚོ་པ་འགོ་དམངས་ཐམས་ཅད་འཛོམས་ཏེ་
སྡེ་འཚོགས་ཀྱིས་སྒར་བསྒྲིགས་བྱས་ཐོག་བཞུགས་སྒར་གྱི་ཕེབས་སྒྲིག་རྣམས་ཞུ་
དགོས། ཁྲལ་བསྡུ་སྐུ་ངོ་སྐུ་འཁོར་རྣམས་ལ་ཚོ་པ་འགོ་དམངས་ནས་ཕེབས་
བསུ་སྣེ་ལེན་གཟབ་རྒྱས་དང་ས་གནས་ཀྱི་ཕྱག་མཇལ་རྣམས་གོ་རིམ་ལྟར་ཞུས་ཏེ་
ཞག་གསུམ་རིང་ཞག་གསུམ་སྣེ་ལེན་ཞེས་པ་གསོལ་སྟོན་གཟབ་རྒྱས་ཞུས་ཐོག་
ཞག་གསུམ་སོང་རྗེས་འཚོ་པའི་གསོལ་བ་ཞབས་ཏོག་རྣམས་ཕྱིར་འཐེན་ཐོག་
སླར་སྐུ་ངོ་རྣམས་ཕྱིར་ལོགས་ཕེབས་རྡོག་མ་ཐོན་བར་བཞུགས་ཞག་དུ་སོང་ལ་སྐུ་
འཁོར་རྣམས་སོ་སོར་ཞག་མར་ཞག་ལུག་ཅེས་པའི་སྐུ་འཁོར་རེ་བཞིན་གསོལ་
དོད་ཞག་རེར་མར་ལྷ་ཉག་གང་རེ་དང་ལུག་རེ་བཅས་བསྡོམས་རྩིས་ཞུས་ཏེ་ཚོ་
པ་ནས་འབུལ་སྲོལ་ཡོད་པ་ལས་དེ་མིན་བཞུགས་རྒྱུན་རིང༌། ། ཤ་མར་ཐུད་
གསུམ། ཞོ་འོ་སོགས་དཀར་དམར་ཟས་རིགས་ཀྱི་གསོལ་བ་སྣེ་གཅིག་འབུལ་
སྲོལ་མེད་པར་གསོལ་ཆས་རྣམས་བླ་བྲང་རང་གི་གཉེར་ཚང་ནས་བཞེས་དགོས་
པ་དང༌། གལ་ཏེ་ཞོ་འོ་ཕྲན་བུ་རེ་བཞེས་འདོད་ཡོད་ཀྱང་རིན་འབབ་ཡུལ་
སྲོལ་ལྟར་སྤྱད་དེ་སྤུས་གཟིགས་གནང་བ་ལས་ཚོ་པ་མི་སེར་རྣམས་ལ་བཀའ་
མངགས་གནང་ས་མེད་པ་བཅས་གནའ་སྲོལ་སྒྲིག་ལམ་བཟང་པོ་ཁྲལ་བསྡུ་རིམ་
， 623



པ་ནས་དམ་སྲུང་རྒྱུན་འཁྱོང་གནང་གི་ཡོད་པ་རེད། ལོ་འཁོར་ཁྲལ་རྩིས་་
སྐབས་དཔོན་ཁུངས་སུ་ལོ་ཁྲལ་འཇལ་བྱེད་འབྲོག་པ་ཁྲལ་པ་རྣམས་ཀྱི་རང་རང་
གཡག་མགོའི་ཁྲལ་ཐོབ་ཆེ་ཆུང་བླ་བྲང་གི་ཕྱག་དེབ་ཆེན་མོ་གཞི་བཟུང་མར་ཕྱུར།
བལ་སྤུ། བལ་གྱི་རེ་བ་དཀར་པོ་འདོམ་གྲངས་ལུག་ཚར་ངོ་གྲངས་བཅས་སོ་
སོའི་འཁྲི་འབབ་ཇི་ཡིན་གཏན་འབེབ་ལྟར་དཀྲིག་འཆར་གྱི་ཆད་མེད་གཙང་
འཇལ་ཞུ་རྒྱུ་ལས་ལོ་རེའི་འཕར་ཆག་གི་གནས་ཚུལ་གང་ཡང་ཞུ་ས་མེད་པའི་ཁེ་
གྱོང་རང་ཁུར་ཡིན་པ་དང༌། ཁྲལ་རྩིས་སྐབས་ལུག་པ་ཁག་གཉིས་ཀྱི་བལ་
འབྲེག་དང་ཁྲལ་བསྡུས་ཕྱིར་ཕེབས་སྐབས་དོས་ཁལ་ལག་དོ་ཞབས་ཞུ་སོགས་
གང་དགོས་ཞབས་འདེགས་ཞུ་རྒྱུ་བཅས་དང་། ཕྱི་ཁྲལ་རྒྱུགས་ཕྱོགས་ལམ་
ཐོག་སོགས་ གཞུང་གི་མི་སྣ་ ཁག་དམིགས་བསལ་མགུལ་རིང་ལ་དང༌། རྫ་་
བསྲིབས། མན་ཐང་རག་རྟགས་ནས་ཕུར་རྩེ་ལ་བརྒྱུད་འོད་ཡུག་ངོས་སུ་ཡར་
མར་འགྲུལ་བཞུད་ཐར་ཐོར་གྱི་རྟ་ཁལ་སྡོད་སྒྲིག་སོགས་རྐང་འགྲོ་ལག་འདོན་
གནམ་རུ་རྫོང་འོག་དལ་ཕྱིན་དང༌། བདུན་པ་སྤྱི་འགྲེའི་གཡག་མགོའི་ཆ་ཤས་
ཀྱི་སྒོ་བབས་ས་ཚིག་རྣམས་ལེ་མེད་སྒྲུབ་རྒྱུགས་ཞུ་རྒྱུ་མ་ཟད། མཚུར་བླར་
གཏན་འཇགས་བཀའ་ལམ་ནང་གསལ་ཁྲལ་བསྡུས་ཕྱིར་ཕེབས་སྐབས་གཞུང་
ཕྱག་མཛོད་ཁག་གི་འཆི་མེད་དཀར་ཤེ་འགེལ་ཁལ་ཇི་དགོས་སྒར་བདུན་གཉིས་
ནས་ལོ་ལྟར་མཚུར་ཕུ་བར་གཏོང་དགོས་དང༌། གནང་ཆག་གྲྭ་དངུལ་སོགས་
སྒྲུབ་ཆག་འཇགས་གསུམ་ཇི་ཡིན་བླ་བྲང་ཆེན་པོའི་གཏན་ཁྲ་རིམ་པའི་འབྲུ་དོན་
ལྟར་སྒྲུབ་ཆག་དབྱེ་བ་གསལ་པོའི་ཐོག་ནས་སྒྲུབ་རྒྱུགས་ཞུ་བ་ལས་འགོ་མི་རྣམས་
ནས་རང་བཞིན་མགོ་མ་ཚོད་དང་ཧོལ་སྤྱོད་དོན་མ་གོའི་ཐོག་ནས་རང་ཞབས་མི་
སེར་རྣམས་ལ་ཁྲལ་རིགས་འཁྱོར་འཁྲི་དང༌། སྟེར་སྦྱིན་ངོ་དགའི་རང་དོན་
སྒྲུབ་ཕྱོགས་ཀྱི་རྟ་ཁལ་ཐོལ་པ་གང་བྱུང་གཏོང་བ་སོགས་ནམ་ཡང་བྱས་མི་ཆོག་
པའི་མགོ་བྱར་མིག་བཀོད་ཚུལ་མཐུན་ ལྷག་བསམ་རྣམ་དག་དགོས་རྒྱུ་དང༌།.
624



གལ་ཏེ་འགོ་པ་རྣམས་ནས་མི་སེར་ཐོག་ཐབས་ཚུལ་སྣ་ཚོགས་ཀྱི་སྒོ་ནས་ཟ་བེད་
རྡབ་གསིག་གི་གླེང་ངན་རིགས་བྱུང་ཚེ་ལོ་རེ་གཉེར་ལྡེ་སྐུ་ངོ་དོན་གྱི་བདག་པོ་ས་
གནས་སུ་ངོ་ཐེངས་རེ་ཕེབས་སྐབས་ཞི་དྲག་རྒྱས་བསྡུས་ཇི་མཛད་ཟོབ་འཇོག་ཏུ་
མ་སོང་བའི་ཐག་གཅོད་ནན་པོ་མིག་ལར་འདོམས་པ་གནང་རྒྱུ་བཅས་ཞིང་་
འབྲོག་ཆོས་འབངས་མི་སེར་རྣམས་ལ་བླ་བྲང་ནས་རྟག་ཏུ་བྱམས་གཟིགས་རྒྱབ་
གཉེར་གཞན་འགྲན་མ་མཆིས་པ་ཞིག་གནང་ལམ་ཡོད་པ་རེད། ལོ་འཁོར་
ཁྲལ་རྩིས་སོགས་ཕྱག་ལས་རྣམས་ལམ་ཟིན་མཚམས་བླ་བྲང་དབུ་གུར་གྱི་མདོར་
གུར་ཆེན་སྦྲེལ་ནས་ཕུབ་སྟེ་སྒར་སྡེའི་འགོ་པ་རྣམས་ལྕགས་མདའ་དང་རྒྱན་བཞི་
སོགས་ལས་ཞྭ་ལས་གོས་གྱོན་ཏེ་ཁྲལ་ཤེ་འབྲོག་པ་ཡོངས་རྫོགས་གཟབ་མཆོར་
ཐོག་ནས་གོ་རིམ་གྱིས་བཞུགས་གྲལ་དུ་འཁོད་ཐོག་བླ་བྲང་གཞུང་ནས་འགོ་པ་
དང་ཁྲལ་ཤེ་ཁག་གཅིག་ལ་བྱ་དགའ་དང་ཚང་མར་སྦ་དར་བསྩལ་ཐོག་ཇ་ཆང་
གི་སྟོན་མོ་དང་གསོལ་སྟོན་རྒྱས་པ་ཉིན་འཁྱོངས་བཅས་བཤམས་ཏེ་དཔོན་་་
འབངས་ཐམས་ཅད་ལྷན་རྒྱས་ཐོག་སྤྲོ་སྐྱིད་ཉིན་གཅིག་གནང་སྲོལ་བཅས་ཡོད།
( 6)བར་ལྟ་སྡེ་གསར་མའི་ནང༌ (ནག་ཆུ་ས་གནས་ཨ་མདོ་རྫོང་སྡེ་་་
གསར་ཤང་) བར་ལམ་སྐུ་ཕྲེང་བཅུ་དྲུག་པ་ཆེན་པོའི་སྐུ་དུས་བྱང་རིགས་དད་
སྦྱིན་ཚོ་པ་དང་མི་སྒེར་ཁག་ནས་ཕུལ་བའི་འབུལ་ཟོག་འཆི་མེད་དཀར་ཤེར་ཞུས་
པའི་བླ་བྲང་གི་ཤེ་མ་སྦྲ་ཁག 20ལ་ཤེ་ཟོགས་བསྡོམས་ནོར་400སྐོར་ཡོད་པ་་
རྣམས་དཀར་ཤེ་རྐྱང་པ་འཁྲི་འབབ་གོང་གསལ་ལྟར་འབུལ་དགོས་པ་ལས་སྒབ་
ཚར་བིའུ་ཇི་བྱུང་རང་བདག་དང་། སླར་སྔར་གྱི་ནོར་རྣམས་ན་གྲངས་གཅིག་
པ་ཕྱིར་འབུལ་ཞུས་ན་འཐུས་པ་བཅས་ཡིན།
(7) ཆུ་ཤུར་རྫོང་ཟད་ཤང་ཁོངས་ཟད་ཕུར་བླ་བྲང་གི་ཤེ་མ་གདང་ཆེན་
བཀྲ་ཤིས་སྦྲ་ཆེན་དང་ཤེ་མ་གསར་པ་སྦྲ་དུད་2དང་གདང་ཆུང་བཀྲ་ཤིས་སྦྲ་ཆུང་
དང་། རིན་ཆེན་བསམ་འཕེལ་སྦྲ་དུད་2བཅས་ཤེ་མ་སྦྲ་ཁག་ 4ལ་ནོར་་་་་་
625



650སྐོར་ཡོད།
(8) སྟོད་ལུང་བདེ་ཆེན་རྫོང་སྣ་མཁར་ ཤང་ཁོངས་རྒྱལ་གྱི་ནང་ཤེ་མ་
གདང་ཆེན་རྡོ་རྗེ་ཚང་ནོར་350ཡར་འཕེལ་སྦྲ་ཆེན་ཚང་ནོར་300གདང་ཆུང་
ཡར་འཕེལ་སྦྲ་ཆུང་ནོར་150མགོ་ཁེབས་ཞུས་པ་ལྷ་བཟོ་ཚང་ལ་ནོར་60སྐོར་
བཅས་བསྡོམས་ནོར་860སྐོར་དང་། ཕྲེང་སྟོད་དུ་སྐུ་མཐར་ལུག་པ་ཁག་་་་
གཅིག་ལ་ལུག་བསྡོམས་350སྐོར།
(9) སྣ་མཁར་ལྷ་ལུང་ཕུར་ཤེ་མ་གདང་ཆུང་ལྷ་ལུང་ཁང་གསར་ལ་ནོར་
250སྐོར།
(10) མཚུར་ཕུའི་ཕུ་རྒྱ་ལྷའི་ནང་ཤེ་མ་གདང་ཆུང་ཇོ་དཀར་ཚང་ལ་ནོར་
150སྐོར། གདང་ཆུང་ཚེ་རིང་དོན་གྲུབ་ཚང་ལ་ནོར་250ཨ་བཙན་དབང་མོ་
དང་བསོད་བཀྲ་རྒྱུ་རྒྱུར་བཅས་སྦྲ་ཆུང་དུད་གསུམ་ལ་ནོར་45འདིར་བླ་བྲང་གི་
གཡག་ཧྲེང་ཁག་གཅིག་ལ་སྐུ་མཐར་དུང་དམ་ཅན་ཁག་གཅིག་དང་། སྒར་གྱི་
ཚྭ་པའི་ཚྭ་གཡག་ཀ་དམ་ཅན་བཅས་གང་བྱུང་རྒྱབ་བེད་སྤྱད་མི་ཆོག་པའི་གཡག་
ཧྲག་500ལྷག་ཙམ་དང༌། མཚུར་ཕུའི་ལ་སྐོར་དུ་གཡག་ཧྲེང་ཁག་གཅིག་ལ་
ཁལ་གཡག་དཀྱུས་མ་ཀ་དམ་ཅན་500སྐོར་བཅས་གོང་གསལ་ཁྱོན་གཅིག་ཏུ་
བསྡོམས་རྫོང་འགོ་5དང་ས་གནས་ཁག་7ལ་ཡོད་པའི་འབྲོག་སྡེ་མི་སེར་ཁྲལ་པ་
སྦྲ་དུད་97ལ་ར་ལུག་བསྣན་ཆེ་ཆུང་ཁོངས་སྙོམས་ཀྱིས་ནོར་4969དང་། བླ་
བྲང་གཞུང་གི་དཀར་རུའི་ཤེ་མ་སྦྲ་ཁག་77ལ་ནོར་བསྡོམས་4435དང་ར་ལུག་
145བཅས་དཔོན་འབངས་ཁྲལ་ཤེ་ཁྱོན་བསྡོམས་སྦྲ་ཁག་174ལ་ནོར་་་་་་་་་
10004དང་ར་ལུག་1450སྐོར་བཅས་ཡོད། གོང་གསལ་འབྲོག་པ་ཁྲལ་པ་
རྣམས་ས་གནས་སོ་སོའི་རྫོང་འགོ་མི་འདྲ་བའི་འོག་ཏུ་ར་ལུག་ནོར་སྒྲིལ་བྱེད་
ཕྱོགས་དང་། གཡག་མགོ་ཁལ་མགོ་རྟ་མགོར་སྒྲིལ་ཕྱོགས་སོགས་རང་རང་
ཡུལ་སྲོལ་གཞི་བཟུང་གི་ལམ་ཐོག་ས་རྫོང་རྐང་འགྲོ་ལག་འདོན་གྱི་ཕྱི་ཁྲལ་རིགས་
626



སྒྲུབ་ཆག་ཇི་ཡིན་མཚུར་བླའི་གཏན་ཁྲ་ཡིག་རིས་རིམ་པའི་དགོངས་དོན་ལས་མི་
འགལ་བར་འགོ་པ་རྣམས་ནས་ས་གནས་སྣེ་སྡོད་སོ་སོར་རྒྱུ་རྐྱེན་དང་སྦྲགས་
གཏན་ཚིགས་ཞལ་བཤུབས་སྤྱན་ཞུ་གོ་བསྡུར་གྱིས་སྒྲུབ་ཆག་འཇགས་གསུམ་ཇི་
ཡིན་འདུ་སྤྱི་སོ་སོའི་གསེས་ཁྲ་ལམ་བྱང་ལྟར་རྒྱུགས་དགོས་ཤིང༌། གནང་ཆག་
གྲྭ་ཁལ་གྱི་དངུལ་དང༌། བིལ་མར་ར་ཉག་ཟེར་བའི་མར་ཁྲལ་སོགས་བཀའ་
གཏན་སྒྲུབ་ཆག་ཇི་ཡིན་གཏན་ཁྲར་ཞལ་གསལ་འཁོད་པ་ལྟར་སྒྲུབ་ཆག་དབྱེ་
འབྱེད་ནན་པོ་བྱེད་པ་ལས་རྒྱུག་ཐལ་ཆུ་ངན་ལམ་ཞུགས་སོགས་སུ་མ་སོང་བར་
ཆག་ཆོད་ཡོད་རིགས་ངེས་པར་ཞུ་འགྲོང་གང་ཆེ་དགོས་པ་བཅས་དང་། གོང་
དུ་གསལ་བའི་བླ་བྲང་གི་མཆོད་རྒྱུན་དང༌། རྩེ་ཕྱག་དང་། བླ་ཕྱག ལྷ་ས་
གཉེར་ཚང་ལས་ཁུངས། ཞོལ་པ་ལས་ཁུངས་སོགས་གཞུང་ཕྱག་མཛོད་ཁག་
ནས་རྒྱ་ཁྱབ་དགོན་སྡེ་དང༌། བླ་མ་མཚན་གནས་ཆེ་ཆུང་གི་འཆི་མེད་ཤེ་ཟོག་
འགྲེམ་སྤེལ་གནང་བར་གྲགས་པའི་ཤེ་ཟོག་བཅས་ཁུངས་འཐུས་ཀྱིས་ཁྱོན་་་་་
མཚུར་བླའི་དཀར་རུའི་ཤེ་མ་སྦྲ་ཁག་77ཡོད་པ་རྣམས་ནས་ལོ་རེའི་ཤེ་འབབ་
སྒྲུབ་སྟངས་ཐད་སྤྱིར་བཏང་ཤེ་ཟོག་ཡོད་མཁན་ཐམས་ཅད་གཅིག་གྱུར་གྱི་འབྲི་
གྲུས་མ་རེར་ལོ་རེར་ཤེ་མ་ལྕགས་ཁལ་2རེ་དང་(ལྕགས་ཉག་ཟེར་བ་ལྷ་སྲང་ལས་
ཅུང་ཟད་ཆེ་བའི་ལྕགས་ཀྱི་ཉ་ག་ཞིག་གི་མིང་) འབྲི་ཡར་མ་རེར་མར་ལྕགས་
ཁལ་1རེ་འབྲི་གསུམ་ཡར་རེར་མར་ལྕགས་ཁལ་0. 10རེ་བཅས་འདེགས་་་་་
འགྱོགས་ཞུས་ཕྱིན་ཕྱུར་བ་དང་སྤུ་རྩིད་སོགས་རྗེས་འབྲེལ་གང་ཡང་འབུལ་མི་
དགོས་ལ་གླ་ཕོགས་ཀྱང་ཁུངས་འཐུས་ཀྱིས་ལོགས་སུ་ཞུ་རྒྱུ་མེད། གོང་གསལ་
གདང་ཆེན་ཟེར་བའི་ཤེ་མ་རྣམས་ནས་ཤེ་འབབ་འབྲི་གྲུས་མ་རེར་ལོ་རེ་མར་རྒྱ་
མ་ཤུས་དགུར(ལྷ་སྲང་ཁལ་རེ་ལས་ཉག་བཞི་རེས་ཆེ་བའི་ཤིང་རྒྱ་ཞིག་ལ་ཟེར)
ཟེར་བའི་ཁལ་2རེ་དང་། འབྲི་ཡར་མ་རེར་མར་ཁལ་1རེ་གསུམ་ཡར་རེར་
མར་ཁལ་0. 10རེ། འབྲི་གྲུས་མ་རེར་ཕྱུར་བ་དགོན་བྲེ་4 (མཁར་བྲེ་ལས་
627



ཕུལ་བཞི་རེས་ཆེ་བའི་བྲེ་ཞིག)རེ་དང་འབྲི་ཡར་མ་རེར་ཕྱུར་བ་དགོན་བྲེ་2རེ།
འབྲི་གསུམ་ཡར་རེར་ཕྱུར་བ་དགོན་བྲེ་1. 3རེ། འབྲི་གཡག་རེ་ནས་སྤུ་རྩིད་
ལྕགས་ཉག་4རེ། ལྕི་བ་རྒྱབ་200བཅས་གཙང་འབུལ་ཞུ་དགོས་ལ་ཤེ་འབབ་
ཀྱང་ཤེ་མ་ གདང་ཆེན་རེ་ནས་ལོ་ལོ་ཕལ་ཆེར་མར་རྒྱ་མ་ཤུས་དགུར་བརྒྱ་་་་
འགྱོགས་ཞུ་མཁན་ཡང་མང་ཤས་ཡོད། གདང་ཆེན་སྦྲ་ཁག་རེར་བླ་བྲང་ནས་
ལོ་འཁོར་ཤེ་མ་ངོ་གཡོག་གཉིས་ཀྱི་ཕོགས་འབྲུ་རུའི་ཁལ་36རེ་དང་ཇ་སྦག་
6གོས་དོད་བྱང་བལ་ལྕགས་ཉག་12རེ། བརྩིས་བལ་ལྕགས་ཁལ་1. 4 ཚྭ་
དགོན་བྲེ་24བུལ་དགོན་བྲེ་6ལོ་རེའི་སྐྱུས་སྤོ་བྱ་རྒྱུས་གཙོས་པས་ལྕི་ཁྲལ་འབུལ་
བྱེད་བཅས་རྒྱུན་དུ་རྒྱབ་བེད་སྤྱད་ཆོག་པའི་སྒར་གཡག་ཅེས་པ་ཁལ་གཡག་གོ་
འཕེར་དྲུག་རེ་རྩི་འཁྲིར་ཞུས་ཆོག་པ་དང་། ཤི་གོད་བྱུང་ན་ཤ་ཀོ་ཝགས་ཐེས་
ར་དམ་བཅས་ཕྱིར་འབུལ་ཞུས་ན་སླར་ཡང་རྐང་ཚབ་གཡག་གཅིག་གནང་
གསོལ་བཅས་གདང་ཆེན་རྣམས་མར་ཕྱུར་སྤུ་རྩིད་སོགས་ཤེ་འབབ་འདེགས་རྒྱུ་
ཆེ་ལ་འབྲུ་ཕོགས་དང་སྒར་གཡག་ཟེར་བའི་ཁལ་གཡག་6རེ་རྒྱབ་བེད་སྤྱད་ཆོག་
པའི་དམིགས་བསལ་ཡང་ཕྲན་བུ་ཡོད་པ་རེད། ཡང་ཤེ་མ་གདང་ཆུང་ཟེར་བ་
རྣམས་ནི་རྩ་བའི་ཤེ་ཟོག་གདང་ཆེན་ལས་ཉུང་ཞིང་ཤེ་ཐོབ་ཀྱང་ཆུང་བས་འབྲི་
གྲུས་མ་རེར་མར་ལྕགས་ཁལ་2རེ་དང༌། འབྲི་ཡར་མ་རེར་མར་ལྕགས་ཁལ་
1རེ། འབྲི་གསུམ་ཡར་རེར་མར་ལྕགས་ཁལ་0. 10རེ་བཅས་འདེགས་་་་་་
འགྱོགས་ཞུ་དགོས་པ་ལས་ཤེ་མར་རྣམས་རྒྱུ་མ་ཤུས་དགུར་ཟེར་བ་ལའང་་་་བ་
འགྱོགས་མི་དགོས་ཤིང་ཕོགས་ཀྱི་དམིགས་སྒོར་ཆག་སྟེ་ཕྱུར་བ་དང་སྤུ་རྩིད་ལྕི་བ་
སོགས་གང་ཡང་འབུལ་མི་དགོས་ལ་འབྲུ་ཕོགས་དང་ཇ་ཕོགས་སྒར་གཡག་་་
སོགས་ཀྱང་ཞུ་རྒྱུ་མེད། གདང་ཆེ་ཆུང་གི་སྐུ་ཐར་ཤེ་ཁག་རྣམས་ཀྱི་ས་གནས་
སོ་སོར་ལོ་ལྟར་བོད་ཟླ་5ནང་ཙམ་ལ་བཞོན་རྩིས་ཞེས་པར་བླ་བྲང་ནས་ཕྱག་
མཛོད་ཆེན་མོ་དང་། གཉེར་ལྡེ་གཅིག་དྲུང་ཡིག་གཉེར་གཡོག གཟིམ་
628



དཔོན། གཡག་པ་ལག་དོ་བཅས་སྐུ་འཁོར་བཅུ་གྲངས་ཤིག་ཆེད་ཕེབས་ཀྱིས་
ཕྱུགས་རྩིས་མཛད་ཐོག་ནོར་འཆི་གསོན་ཟ་འབོར་ཁ་འཐབ་དང་ན་སོ་སྤར་ནས་
ལོ་དེའི་ཤེ་ཐོབ་དེབ་བཀོད་གནང་རྒྱུ་བཅས་གནས་ཚུལ་དངོས་ལ་གཟིགས་ཏེ་
དེབ་བཀོད་དང་ར་དམ་བསྣོན་པ་བཅས་གཏན་འབེབས་མཛད་ཐོག་སོ་སོའི་ཤེ་
འབབ་ཇི་ཐོབ་སྐབས་དེ་དུས་འདེགས་འཁྱོགས་ཞུ་དང་ཡང་ན་མཚུར་བླའི་་་
གཉེར་ཚང་དུ་རིམ་འབུལ་ཞུས་ཏེ་དྲུང་ཡིག་ནས་དེབ་སྦྱོར་དང་བྱུང་འཛིན་མ་
དམ་འབྱར་མ་རེ་ཞུས་ཐོག་ལོ་མཇུག་ཏུ་རང་འབབ་རྣམས་ཆད་མེད་གཙང་སེལ་
ཞུ་ཐུབ་པ་དགོས། བླ་བྲང་ནས་ཤེ་ཁག་གི་ཕྱུགས་རྩིས་མཛད་སྟངས་ཐད་བླ་
བྲང་གི་གབ་རྩེ་ཆེན་མོ་ཞེས་པ་རས་དཀར་གྲུ་བཞི་ནང་ཤ་ཅན་ལ་རས་སྐུད་ནག་
པོས་མིག་མང་རིས་ཀྱི་ཚེམ་དྲུབ་བྱས་པར་གབ་རྩེའི་གཡས་ངོས་ཀྱི་མཐའ་མའི་
རེའུ་ མིག་ ནང་ དུ་ དྲུང་ ཡིག་ གིས་འོག་ནས་ གྱེན་ འདེད་ ཀྱི། བེའུ་ ཡར་ རུ།
དབྱར་གསུམ། སོ་གཉིས། སོ་བཞི། སོ་དྲུག ཁ་ཚང་། གྲུས་གཅིག་
གཉིས་གསུམ་བཞི་སོགས་ཁ་སོ་ན་གྲངས་རིམ་པར་བྲིས་པ་དང་། གཡས་ཀྱི་
འགོ་ནས་མར་ཕྲེད་འདེད་ཀྱི་རེ་ཁ་རིམ་པར། རོག་མོ། རོག་མཛི། ཁམ་
མ། ཁམ་མཛི། ཁམ་ཁྲ། ཁམ་དཀར། ཁམ་ནག སྔོན་མོ། སྔོ་
དཀར། སྔོ་ནག བྲེ་མོ། བྱེ་གཱ བྲེ་མཛི། བྲེ་ཁྲ། ཁྲ་མོ། ས་ཁྲི་
དཀར། གྲྭ་དམར། གྲྭ་ཁྲ་ཟེར་བ་སོགས་སྤུ་ཁ་ར་སྟབས་རིམ་པར་བཀོད་
པའི་གབ་ཚེ་དེ་དབུས་སུ་གཏིང་པའི་རེའུ་མིག་ནང་སོ་སོར་སྔ་ལོའི་ནོར་ཇི་ཡོད་
རྣམས་དྲུང་ཡིག་ནས་རྡེལ་ཤུས་བྱས་ཐོག་ཤི་གོད་སོང་བ་དང་བེད་སྤྱོད་བཏང་
རིགས་རྣམས་ཤ་ཀོ་ར་དམ་དངོས་ཡོད་དང༌། དྲུང་ཡིག་ནས་བྱུང་འཛིན་་
བཏང་རིགས་འཛིན་ཐམ་ར་སྤྲོད་སྤྱན་ཞུ་བསྟར་ཏེ་སྤུ་ཁ་ན་གྲངས་རིའུ་ཁ་སོ་
སོའི་ཁོངས་ནས་མར་འཐེན་འཕྲོས་ཡང་སྙིང་རེའུ་མིག་སོ་སོའི་ནང་ལག་བསྡད་
ཀྱི་རྡེའུ་རྣམས་རིམ་པ་རེ་རེའུ་མིག་གོང་དུ་སྤོས་ནས་ཁ་སོ་ན་གྲངས་རྣམས་རིམ་
629



པ་གཅིག་སྤར། འདི་ལོའི་སྤུ་གསར་བིའུ་ཇི་ཡོད་ཀྱི་སྤུ་ཁ་རྣམས་གཤམ་གྱི་
བིའུའི་རེའུ་མིག་ནང་དུ་སོ་སོར་རྡེའུ་བཏང་རྗེས་གབ་ཚེའི་ཁ་བྱང་གཞི་བཟུང་
འདི་ལོའི་ཕྱུགས་ཐོ་ཡུག་གཅིག་ཏུ་བཀོད་ན་ཕྱུགས་རིགས་མང་ཉུང་དང༌། ཕོ་
མོ་ཁ་ སོ་ན་གྲངས། སྤུ་ཁ་ར་སྟབས་བཅས་ཇི་ལྟར་ཡིན་མིན་ཕྱག་དེབ་ཁ་་
གསལ་བདེ་གླག་ངང་འགོད་ཐུབ་རྒྱུ་མ་ཟད། ལོ་དེའི་ཤེ་ཐོབ་ཀྱང་ཡར་གྲུས་ཇི་
ཡིན་འཕྲུལ་མེད་དུ་འགོད་ཐུབ་པ་བཅས་སྐུ་མཐར་ཕྱུགས་ཟོག་འབོར་ཆེན་གྱི་
ཕྱུགས་རྩིས་ལ་ལས་ཆོད་ཆེ་ཞིང་གནས་ཚུལ་ཁ་གསལ་པོ་སོགས་ཀྱི་ཁྱད་ཆོས་ཡོད་
པ་རེད། རྒྱལ་ཟད་ས་གནས་སོ་སོར་བཞོན་རྩིས་ཕེབས་སྐབས་ཤེ་ཁག་སྤྱི་ནས་
སྐུ་ངོ་སྟོན་འཁོར་རྣམས་ལ་ཆིབས་སྣ་ཆིབས་ཁྲིད་བཅས་ཀྱི་ཕེབས་བསུ་དང་།
བཞུགས་སྒར་གྲ་སྒྲིག་དང་ཉིན་རེ་བཞིན་ཞལ་ལག་ཐེངས་ལྔ་རེ་བཅས་གསོལ་
སྟོན་གཟབ་རྒྱས་ཞུ་སྲོལ་ཡང་། ཉིན་དགུང་གསོལ་བའི་བར་གསེང་དུ་རྒྱུགས་
ཟེར་བའི་བཞེས་གྲོ། བཞེས་འབྲས། བཞེས་བག་མར་ཁུ་སོགས་རེས་མོས་ཀྱི་
ཞལ་ལག་ཐེངས་རེ་འབུལ་སྲོལ་ཡོད་ཀྱང་གཞུང་ལུགས་སུ་འབུལ་བ་ལས་བཞེས་
སྲོལ་མེད། གཟིམ་ཁར་མནལ་སྤྲོ་པོ་ཡོང་ཆེད་ཡིན་གཅིག་གི་མ་མོའི་གསོལ་ཞོ་
མངར་མོ་དྲོད་འཇམ་སྤྲོ་པོ་ཞིག་སོགས་འབྲོག་པའི་ཐོན་ཁུངས་ཀྱི་དཀར་དམར་
ཟས་རིགས་གང་འཛོམས་དང་། རྩིས་ཆང་ཞེས་པའི་མཆོད་ཆང་སོགས་ཞལ་
ལ་བདའ་བའི་གསོལ་བ་ཞབས་ཏོག་ཕུན་སུམ་ཚོགས་པ་ཞུ་སྲོལ་ཡོད་ལ་དྲུང་ཡིག་
ཡན་སྐུ་ངོ་རྣམས་ས་གནས་ཀྱི་མཇལ་ཞུ་ཞེས་པ་ཤེ་མ་རེ་བཞིན་གོ་རིམ་ལྟར་མར་
ཐུད་ཀྱི་གདར་ཆ་རེ་འབུལ་དགོས་པ་དང༌། ཞབས་གྲས་དང་བུ་ཚ་སོ་སོར་
ཡང་དཀར་ཐོག་ཅེས་པའི་མར་ཕྱུར་དང་། སྤུ་རྩིད། བལ་བཅས་ཕྲན་བུ་རེ་
སྟེར་སྲོལ་ཡོད། བླ་བྲང་གི་གཉེར་པ་ནས་ཤེ་མ་སོ་སོར་ཆང་རྒྱུ་འབྲུ་དགོན་བྲེ་
15རེ་དང་ཇ་བར་ཁག་རེ། གདང་ཆེན་རྣམས་ལ་སྣམ་སྤུ་ཕྲུག་གི་གྱོན་པ་སྤུས་
ལེགས་རེ་ཙམ་གྱི་གསོལ་རས་དང༌། ལྷ་མགོན་སྲུང་མ་ཁག་ལ་བཙན་པའི་འབྲི་
630



གཡག་ལྷ་ཞོལ་ཕོ་མོ་དང་མགོན་ཁྱི་མགོན་ལུག་སོགས་ཡོད་རིགས་ལ་ཞོལ་ཁ་གསོ་
བྱེད་རྣ་ཆ་དང་གཟེ་དར་ ཀོ་རྔ་སོགས་དང༌། ཤེ་མ་སོ་སོར་ཝ་དར་སོགས་
གསོལ་རས་མོད་མི་དམའ་བ་གནང་སྲོལ་ཡོད་པ་བཅས་དེ་ལྟར་མཚུར་སྒར་བླ་
བྲང་ཆེན་པོའི་མངའ་ཞབས་མཆོད་གཞིས་འབྲོག་སྡེ་དང་བཅས་པའི་ཞིང་་་་་་
འབྲོག་མི་སེར་རྣམས་ཀྱི་འཚོ་སྐྱོང་དང་ཁྲལ་བསྡུ་ཁྲིམས་གནོན་གྱི་མཛད་ཕྱོགས།
དཔལ་འབྱོར་ཡོང་འབབ་དང་གཏོང་ཡོང་ཟ་འབོར་འཐབ་སྟངས་སྐོར་བཅས་
ཀྱི་ལམ་སྲོལ་མདོ་ཙམ་རེ་བསྟན་ཏེ་དཀར་ཆག་འདིའི་ནང་མཚུར་སྒར་བླ་བྲང་
ཆེན་པོའི་ཆོས་སྲིད་དཔལ་འབྱོར་སྒྲིག་ཚུགས་བཅས་ཕྱོགས་མང་པོའི་ལོ་རྒྱུས་ཀྱི་
སརྒ་རྣམས་རྫོགས་པར་བྱས་སོ། ། ། །
631



མཇུག་བསྡུའིགཏམ།
དབུས་གཙང་འཛིན་མའི་འཛོམས་དང་གནས་རྣམས་ཀྱི། །
གོང་བ་བཀྲ་ཤིས་དགེ་ཚན་མ་ཚང་མེད། །
ཟླ་འོད་གཞོན་ནུས་སྒྲིབས་བྲལ་ལུང་གིས་བསྔགས། །
འོག་མིན་དཔལ་གྱི་གནས་མཆོག་མདོ་བོ་ལུང་། །
རི་ཆེན་ཐམས་ཅད་མགོ་བོ་དུད་བྱེད་པའི། །
ཐུགས་རྗེའི་གཏེར་དང་རིན་ཆེན་མཆོག་འདྲའི་རི། །
མ་ཧ་ཀ་ལ་རོལ་པའི་ནགས་ཚལ་དང་། །
རླབས་ཕྲེང་མུ་ཏིག་འཕྱུར་འདྲའི་འབབ་ཆུས་མཛེས། །
སྐུན་པོའི་དཔལ་ལྟར་བརྗིད་ཆགས་མངོན་མཐོ་ཞིང༌། །
ཀུན་བཟོད་དོག་པོར་བྱེད་པའི་རྒྱ་ཁྱོན་ཅན། །
མཐོང་ན་མི་མཐུན་མེད་པའི་གཞལ་མེད་ཁང་། །
ངོ་མཚར་ཀུན་གྱི་དཔྱིད་གྱུར་འདི་རྨད་བྱུང༌། །
བཀའ་རྒྱུད་གོང་མའི་དབེན་པའི་ཡོན་ཏན་ཚང་། །
མི་ཡི་གྲོང་ལས་རིང་བསྐལ་ཅ་ཅོ་མེད། །
གཡའ་བྲག་གངས་ཀྱི་ཁྲོད་དུ་དབེན་པའི་རི། །
ངེས་འབྱུང་སྐྱོ་ཤས་འཕེལ་ཞིང་ཉམས་དགའི་གནས། །
ཅུང་ཟད་གྱེན་ཕྱོགས་མུ་ཁྱུད་ཀྱིས་བསྐོར་ཉི་ཟླས་
འཕག་ལྟ་བྱེད་པའི་གཞིར། །
རབ་དམར་བྱུ་རུའི་གོར་མ་མཐོར་བརྩེགས་ཟུར་
632



བརྒྱུད་རིན་ཆེན་ཆ་བརྒྱད་དབྱིབས། །
པད་རག་ལན་ཀན་ཀུན་ནས་བསྐོར་ཞིང་མན་ཤེལ་
གསར་པའི་བྱ་འདབས་ཅན། ། །
ཉིན་བྱེད་ལྟར་འབར་ས་ལེ་སྦྲམ་གྱི་རྒྱ་ཕིབས་རིགས་
ལྔའི་ཕྱག་མཚན་གསལ། །
མི་མཐུན་གཡུལ་ལས་རྒྱལ་རྟགས་གསེར་གྱི་རྒྱལ་མཚན་
ནོར་བུའི་ཏོག་ཅན་དང་། །
མུ་སྟེགས་ཕམ་པའི་རལ་པའི་ཁུར་པོའི་ཐུག་ནག་
ཁ་ཏྲམ་ཀའི་རྩེ་རྒྱུན། །
རྩིབས་སྟོང་འབར་ལས་ཆོས་སྒྲ་བར་མེད་སྒྲོག་པའི་
སྒྲ་ལ་གུས་འདུས་ནས། །
རྣ་བ་བློགས་པའི་རི་དྭགས་ཕོ་མོ་དང་བཅས་
དགུང་སྔོན་དབྱིངས་ན་བཀྲ། །
འདི་ན་རྣམ་གྲོལ་བྱང་ཆེན་མཆོག་གི་ས། །
རིང་ནས་མངོན་དུ་གྱུར་བ་སྟོབས་བཅུའི་བདག།
བསྙིགས་དུས་གདུལ་དཀའ་འདུལ་བའི་འཕྲིན་ལས་པ། །
ཞྭ་ནག་སྐྱེ་ཕྲེང་རིམ་བྱོན་བསྟི་བའི་གནས། །
རྫོགས་པའི་སངས་རྒྱས་མི་ཡི་ཟོལ་རྟེན་པ། །
རིམ་པར་བསྟི་བའི་གཞལ་མེད་ཁང་རྣམས་དང༌། །
མཆོག་གསུམ་རྟེན་དང་བརྟེན་པའི་ཞིང་གི་མཆོག།
བཀྲ་ཤིས་སྒོ་མང་བརྩེགས་པའི་མཆོད་སྡོང་ལྟར། །
633



ཉི་ཟླའི་སྣང་བ་མོག་པོར་བྱེད་པ་ཡི། །
ས་ཟླའི་རྒྱ་ཕུབ་གཉྫིར་རྨ་བྱ་སོགས། །
འདབ་ཆགས་བསིལ་སྦྱིན་ནོར་བུའི་ཏོག་མཛེས་ཤིང་། །
རླུང་དྲིལ་རྣམས་ཀྱིས་ཡིད་འོང་ཆོས་སྒྲ་སྒྲོག།
དེ་ན་བཅོམ་ལྡན་རྒྱལ་དབང་ཀརྨ་ཀས། །
མཐོན་མཐིང་ཅོད་པན་གསོལ་དང་མཐོང་གྲོལ་ཞལ། །
སྨིན་ཅིང་གྲོལ་བའི་དབང་ལུང་ཁྲིད་གསུམ་གྱིས། །
བགྲང་ཡས་གདུལ་བྱ་གྲོལ་བཞིའི་ལམ་དུ་བཀོད། །
འཕགས་ཆེན་མཁས་གྲུབ་དུ་མ་འདུས་པའི་སྡེ། ། ་
རྩེ་ཞོལ་གྲྭ་སྒྲུབ་གཉིས་ཀྱི་རིགས་གྲོལ་རྣམས། །
མདོ་རྒྱུད་དམ་ཆོས་ཡང་དག་ལྷུར་ལེན་པའི། །
བཤད་སྒྲུབ་བསྟན་པ་སྤེལ་ལ་འགྲན་པ་ལྟར། །
རྟག་ཏུ་ཐོས་བསམ་སྒོམ་སྒྲུབ་ཚོགས་ཆོས་དང་། །
སྐབས་སྐབས་འཆམ་དང་དབང་ལུང་གོས་སྐུ་སོགས། །
ཀུན་རྫོབས་དོན་དམ་ཐབས་ལམ་དུ་མ་ཡིས། །
འགྲོ་མང་ཁྱུ་འདེད་མཐར་པའི་གྲོང་དུ་དཀྲིས། །
བསྐལ་པ་དུ་མར་རླབས་ཆེན་ཚོགས་གཉིས་འབྲས། །
མགོན་དེའི་མངའ་ཐང་གནོད་སྦྱིན་སྐྱེང་བྱེད་པའི། །
གསེར་དངུལ་རིན་ཆེན་ཞིང་འབྲོག་མངའ་རིས་སོགས། །
བགྲང་ཡས་ནམ་མཁའི་སྐར་ཚོགས་བཞིན་དུ་བཀྲ། །
རྒྱ་བོད་ཧོར་སོགས་འཛམ་གླིང་ཡུལ་གྲུ་ཡི། །
634



རྒྱལ་བློན་ཆེ་དགུ་མཆོག་དམན་དད་འདུས་ཚོགས། །
དྲི་བཟང་འདབ་སྟོང་ཚལ་ལ་བྷ་མ་ར། །
བཞིན་དུ་ཉིན་ལྟར་འདུས་པ་བརྗོད་མི་དང་། །
བཀྲ་ཤིས་རྟགས་བརྒྱུད་རྒྱལ་སྲིད་རིན་ཆེན་བདུན། །
ཕུན་ཚོགས་སྡེ་བཞིའི་དཔལ་དང་འབྱོར་པ་སོགས། །
འཇིག་རྟེན་སྲིད་པའི་འདོད་དགུའི་དཔལ་ཡོན་ཀུན། །
མ་བསྡུས་རང་བཞིན་འདུ་བའི་ཆོས་ཀྱི་གྲྭ།
འདི་ཡི་ལོ་རྒྱུས་ཇི་བཞིན་བརྗོད་པ་ལ། །
ནུས་ཀྱི་ཕྱོགས་སྐྱོང་རོ་འཛིན་ངལ་བྱེད་ན། །
བདག་ལྟའི་རྨོངས་པས་སྔོ་བསང་ནམ་མཁའི་ཁྱོན། །
འདོམ་ལ་གཞལ་བ་སྨྱོན་པའི་བརྟུལ་ཞུགས་དངོས། །
འོན་ཀྱང་སྔོན་གོམས་བགས་ཆགས་མཐུ་གཏད་པས། །
རིང་ནས་ཕ་མེས་རབས་ལ་མགོན་གང་གིས། ། །
བརྩེ་བའི་སྤྱན་འབྲས་ལྟར་བསྐྱངས་ཉམས་ཆུང་གི།
བིའུར་གཉིས་ཐུང་དབང་པོའི་ཁུར་ཡང་བསྩལ། །
དེས་ན་ལོ་རྒྱུས་ཁྲིགས་སུ་སྡེབ་པ་ལ། །
མཁས་པ་མིན་ཀྱང་རྒྱུད་མངའི་དཔེ་ཇི་བཞིན། །
བླ་དཔོན་དམ་པ་དུ་མས་བཀས་ནན་ཆེན། །
བསྐུལ་ཕྱིར་གཡོལ་ཐབས་མེད་པའི་ཁུར་དུ་བབས། །
འདི་ན་སོ་ཐར་སྡོམ་དང་བྱང་སེམས་བསླབ། །
གསང་སྔགས་དམ་ཚིག་དང་འགལ་མཁས་རྣམས་ཀྱི། །
635



ཐུགས་ཁྲེལ་འབྲེལ་མེད་སྨྲ་བའི་ཚིགས་དོན་རྣམས། །
འགལ་འཁྲུལ་ནོངས་པ་རང་རང་སྤྱན་སྔར་འཆགས། །
དགེ་འདིས་རིས་མེད་ཐུབ་བསྟན་ཕྱོགས་ཀུན་ཏུ། །
དར་རྒྱས་ཡུན་གནས་བསྟན་འཛིན་སྐུ་མཛད་འཕེལ། །
རིས་སུ་མ་ཆད་འཛམ་གླིང་ཡུལ་གྲུ་ཀུན། །
སྐྱེ་དགུའི་བདེ་སྐྱིད་མཛད་མེད་གོང་འཕེལ་ཤོག།
སརྦ་མངྒ་ལམ།
འདིར་ཁྱབ་བདག་རྒྱལ་དབང་ཀརྨ་པ་ཆེན་པོ་སྐུ་ཕྲེང་རིམ་པའི་རྣམ་ཐར་
གྱིས་གཙོས་པས་མཚུར་ཕུ་དགོན་གྱི་གདན་ས་ཕྱག་བཏབ་པ་ནས་1959བར་གྱི་
ལོ་རྒྱུས་བྱུང་བ་རག་རིམ་ཅུང་བརྒྱུད་རིམ་ཡོད་པའི་སྒོ་ནས་“དཀར་ཆག་ཀུན་
གསལ་མེ་ལོང་”ཞེས་པ་འདི་ཅི་ཐུབ་གང་ནུས་ཀྱི་གསར་དུ་རྩོམ་འབྲི་ཞུས་ཁུལ་
ཡིན། འོན་ཀྱང་བདག་དང་ཟླ་བོ་ཡི་གེ་པ་གཉིས་ཀར་རྒྱ་ཆེ་གཏིང་ཟབ་རྙོག་
འཛིངས་ཧ་ཅང་ཆེ་བའི་བརྩམ་བྱ་འདི་འདྲ་འབྲི་བའི་བློ་གྲོས་ཀྱི་སྤོབས་པ་དང་
ཆ་རྐྱེན་ནི་ནམ་མཁའི་མེ་ཏོག་ལྟར་དབེན་ཀྱང་། གཙོ་བོར་རིམ་པ་གོང་གི་
ཐུགས་འདུན་དང་། སྒོས་སུ་མཚུར་ཕུ་དགོན་གྱི་གདན་འཛིན་བོད་ལྗོངས་
ནང་བསྟན་ཚོགས་གཙོ་གཞོན་པ་སྒྲུབ་དཔོན་ཀརྨ་བདེ་ཆེན་རང་གྲོལ་མཆོག་
གིས་གཙོས་དགོན་གྱི་དམངས་གཙོ་བདག་གཉེར་གྱི་ཀྲུའུ་རེན་སོགས་བླ་ལས་
འདུས་སྡེ་ཚང་མའི་ཐུགས་རེ་བཅས་བོད་ལྗོངས་སྤྱི་ཚོགས་ཚན་རིག་ཁང་ཏང་
ཨུད་ཀྱི་ཐད་ཀའི་འགོ་ཁྲིད་དང་སློབ་སྟོན་འོག་ཆོས་ལུགས་ཟོའོ་ཡི་ཟོའོ་ཀྲང་ཧྭ་
ཙུང་དབྱིང་ནས་ཀྱང་དཀར་ཆག་འདི་ལྟ་བུ་ཞིག་རྩོམ་འབྲི་བྱ་དགོས་པའི་བཀའི་
སྐུལ་མ་ཡང་ཡང་ཕེབས་པ་ལ་བརྟེན་ནས་སྔོན་མེད་ཀྱི་དཀར་ཆག་འདི་བརྩམས་
636



འབྲི་ཞུ་ཐུབ་པ་བྱུང་སོང་ཡང་། འདིའི་དཔྱད་གཞིའི་ཡིག་ཆ་ནི་བར་ལམ་ཀརྨ་
པའི་བསྟན་ལ་ཉམས་ཉེས་ཧ་ཅང་ཆེན་པོ་བྱུང་བའི་རྐྱེན་གྱིས་མཐོང་དཀོན་པས་
མུན་ ནག་ འདོམ་ འཇལ་ ལྟ་ བུས་ དཀའ་ ངལ་ ཡང་ མི་ ཉུང་ བ་ འཕྲད་ ཅིང༌།
དཔྱད་གཞི་དགའ་ཞིག་ལག་ཏུ་སོན་པ་རྣམས་ནི་འོག་གི་ཞར་བྱུང་དུ་རིམ་པ་
གོང་གི་བཀའ་འབྲེལ་དཔལ་ལྡན་དུས་གསུམ་མཁྱེན་པའི་མཛད་རྣམ་ཞིག་སྔོན་
1989ས་སྦྲུལ་ལོར་བརྩམས་འབྲི་བྱས་པ་དེའི་མཇུག་བྱང་དུ་ཞིབ་གསལ་བཀོད་
ཡོད་པ་དང་། འདིའི་གསུང་འབྲེལ་ཞུ་ཡུལ་ནི་མཚུར་ཕུ་དགོན་ གྱི་ གདན་
འཛིན་ སྒྲུབ་དཔོན་ཀརྨ་བདེ་ཆེན་རིན་པོ་ཆེ་ནས་ ཐོག་མཐའ་བར་གསུམ་དུ་་
ཐུགས་ངང་རིང་པོས་བཀའ་སློབ་ཡང་ཡང་ཐོབ་པ་དང་། དེ་འབྲེལ་རྡོ་སློབ་
ཀརྨ་བློ་གྲོས་འཕྲིན་ལས་དཔལ་བཟང་དང་། དགེ་བསྐོས་ཀརྨ་བདེ་ཆེན་རབ་
བརྟན། མཆོད་དཔོན་ ཀརྨ་འཇམ་དབྱངས་མཁས་གྲུབ། ཀརྨ་སྒྲུབ་རྒྱུད་
རྣམ་རྒྱལ་སོགས་དེ་ སྔའི་ དགེ་འདུན་བགྲེས་གྲས་འགའ་ཞིག་འཚོ་བཞུགས་་་་་
རྣམས་ནས་ཀྱང་རང་རང་གི་དེ་སྔའི་མཐོང་ཐོས་ཕྱག་ལེན་ཉམས་མྱོང་དང་།
བཅས་པ་ཐུགས་ཀྱི་བུམ་བཅུད་གང་ཡོད་བྱ་བར་མཛད་ནས་བྱ་བ་འདི་ལེགས་
འགྲུབ་ཡོང་བའི་ཆེད་དུ་ཕྱར་བ་གྲུ་འདེགས་ཀྱི་རྒྱབ་སྐྱོར་གནང་བ་བཅས་ལ་སྙིང་
ཐག་པ་ནས་ཐུགས་རྗེ་ཆེ་ཞུ་རྒྱུ་ཡིན་པ་མ་ཟད། དཀར་ཆག་དངོས་གཞི་འདི་
དག་1990ལྕགས་ཕོ་རྟ་ཡི་ལོ་དཀྱིལ་དུ་འགོ་བརྩམས་ནས་འདི་ལོ་1993རབ་
བྱུང་བཅུ་བདུན་པའི་དཔལ་གདོང་ཞེས་པ་ཆུ་མོ་བྱ་གག་གི་ལོ་དུས་འཁོར་ལུགས་
ཀྱི་དཔྱིད་ཐ་རགས་པ་རྒྱུ་སྐར་ནག་པ་དང་། ཞིབ་པ་ས་རིས་ཉ་བའི་ལོ་ཡི་ཆ་
ཤས། དཀར་ཕྱོགས་ཀྱི་དགའ་བ་དང་པོའི་ཚེས་ དང་རེས་ གཟའ་སྨྲ་ པའི་་
མཁན་པོ་དང་རྒྱུ་སྐར་དབྱུ་གུ་འཕྲད་ཅིང་འཕེལ་འགྱུར་སྦྱོར་བའི་ཉིན་ལེགས་
པར་གྲུབ་པར་བགྱིས་ཤིང་། འདིར་གསུང་འབྲེལ་ཞུས་ རིགས་ཟིན་བཀོད་
དང་ཁོ་བོ་རིན་ཆེན་དཔལ་བཟང་གིས་བྱས་པའི་མ་ཟིན་མང་ཆེ་བ་གཙང་བཤུས་
637



ཞུ་དག་སོགས་རང་ཉིད་ཀྱི་ལས་འགན་སྟེང་དུ་ཁོ་བོར་ཟླ་བོ་ཞར་ཞོར་ནས་བྱུང་
བ་གནང་མཁན་ཤེས་ལྡན་འདི་གའི་ལས་བྱེད་བུ་ཆུང་བགྲེས་པ་ལགས་དང་།
པ་སངས་ཐག་ཆོད་ལགས་ནས་ལྕགས་པར་དང་སྣུམ་པར་ཚགས་སྒྲིག་བཅས་
བརྒྱུད་རིམ་ལྡན་པའི་སྒོ་ནས་འགོ་མཇུག་གཙང་བསྒྲིལ་དང་སྐབས་རེ་ཞུ་དག་
གཏོང་རོགས་བཅས་གང་ནུས་རྒྱུན་འཁྱོངས་གནང་བ་སོགས་དཀར་ཆག་འདི་
སྒྲུབ་པའི་ཕྱིར་ཕྱག་ལས་གནང་མཁན་འབྲེལ་ཐོགས་ཐམས་ཅད་ལ་ཡང་ཐུགས་
རྗེ་ཆེ་ཞུའི་ཐོག་ནམ་ཡང་མི་བསྐྱུད་པའི་རྗེས་དྲན་ཡང་ཡང་ཞུ་རྒྱུ་དང་། སླད་
ནས་མཁྱེན་སྤྱན་མཆོག་ཏུ་ཡངས་པའི་དམ་པ་རྣམས་ནས་བོད་ཀྱི་ལོ་རྒྱུས་དོན་
དང་ལྡན་པའི་དགོན་སྡེ་འདིའི་སྣོད་བཅུད་ཐམས་ཅད་ཆ་ཚང་ཞིང་ཞིབ་ཆ་ཡོད་
པའི་དཀར་ཆག་རྒྱས་པ་ཞིག་ ཅི་ནས་ཀྱང་ རྩོམ་འབྲི་ཡོང་བ་སོགས་བསྟན་ལ་
མཛད་རྗེས་རླབས་ཆེན་འཇོག་པའི་ཐུགས་རྩོལ་གང་ཟབ་ཡོང་བ་ཞེས་རྟ་ངན་
སྔོན་རྒྱུགས་ཐོག་སྙིང་ཐག་པ་ནས་རེ་བ་ཕུར་བཙུགས་སུ་ཞུ་རྒྱུ་བཅས་ཐམས་ཅད་
དུ་དགེ་ཤིང་བཀྲ་ཤིས་པར་གྱུར་ཅིག་སརྦ་མངྒ་ལམ། ། ། །
ཞར་བྱུང་། ཀརྨ་པ་སྐུ་ཕྲེང་དང་པོ་དུས་གསུམ་
མཁྱེན་པའི་མཛད་རྣམ་ཞིབ་བཀོད།
༄༅། ཨོ་སིདྷི་མ་ཧཱ་ཀ་རྨ་ཀ་དརྨ་ཀིརྟི་གུ་རུ་ཧྲུང་སཱ་ཧཱ།
འཇིག་རྟེན་འདས་པའི་དགེ་རྩ་ལས་བྱུང་སངས་རྒྱས་བཀོད་པ་ཕུན་སུམ་
ཚོགས་པ་རྡོ་རྗེ་བཙུན་མོ་ཡི། །བདེ་ཆེན་མི་ཟད་བྷ་གའི་གནས་དེར་སྟོན་པ་ཤཱཀྱ་
ཐུབ་པ་མཆོག་དེས་གདུལ་བྱ་ཆགས་ཆེན་གྱི། །རིགས་ལ་རྒྱལ་བ་རྡོ་རྗེ་འཆང་གི་
སྐུ་རུ་སྣང་སྟེ་བརྗོད་བྱ་དོན་གྱི་རྒྱུད་སྡེ་རིན་པོ་ཆེ། །བརྗོད་བྱེད་ཚིག་གི་ཚུལ་དུ་
638



ལེགས་གསུང་ཐབས་མཁས་ཐུགས་རྗེའི་བདག་ཉིད་དེ་ལ་སྒོ་གསུམ་གུས་ཕྱག་
འཚལ། །ཞི་དང་ཁྲོ་བོའི་བདེ་བར་གཤེགས་པ་བཅུ་ཕྲག་བཅུ་ཡི་ཡེ་ཤེས་ཆེ། །རྒྱུ་
མའི་འཕྲུལ་གྱི་རྣམ་པར་རོལ་པ་བདེ་གཤེགས་རིགས་ལྔའི་གཙོར་གྱུར་པ། །
ཐབས་ཤེས་ཟུང་འཇུག་ལོངས་སྐུའི་ཆ་བྱད་ཀུན་ཁྱབ་ནམ་མཁའི་རང་མདངས་
ཅན། །དཀྱིལ་འཁོར་རྒྱ་མཚོའི་སྤྲོ་བསྡུའི་བྱེད་པོ་དྲུག་པ་རྡོ་རྗེ་འཆང་དེར་་་་
མདུད། །ཁྱབ་བདག་དེ་ཡིས་རྗེས་བཟུང་བྱིན་བརླབས་ནས། །དབང་བཀའ་
སྟོང་ཕྲག་བརྒྱད་ཅུ་དུས་གཅིག་བསྐུར། །རྩ་བ་གསུམ་གྱི་གདམས་པས་རྒྱུད་གྲོལ་ ་
ཏེ། །རྒྱལ་ཚབ་དབང་བསྐུར་ཏེ་ལོ་ཏ་པ་རྒྱལ། །དེ་ལ་སངས་རྒྱས་དངོས་ཀྱི་འདུ་
ཤེས་ཤིང་། ། མོས་གུས་དྲག་པོས་དཀའ་ཆེན་བཅུ་གཉིས་དང་། ། དཀའ་ཕྲན་
སྟོང་སྤྱད་མཆོག་གི་དངོས་གྲུབ་ཐོབ། ། པཎ་ཆེན་ནཱ་རོ་སྤྱི་བོའི་གཙུག་ཏུ་་་་་
མཆོད། །ཅི་འབྱོར་བདོག་པ་རིན་ཆེན་གསེར་དུ་བསྒྱུར། རྒྱ་གར་ཤར་ནུབ་ཆུ་
བཞིན་ལེན་གསུམ་མྱུལ། །ནཱ་རོ་མེ་ཏྲིའི་གདམས་ཟབ་བོད་འདིར་དྲངས། །སྒྲ་
སྒྱུར་རྒྱལ་པོ་མར་པ་ལོ་ཙཱར་མདུད། །འཛམ་གླིང་འཛིན་མའི་གདུགས་ཏོག་ཏི་
སེའི་སྤོར། །ཉམས་རྟོགས་བདེ་དྲོད་འབར་བའི་རས་རྐྱང་ཅན། །ཚིག་འཆེལ་
རྟོག་གེའི་སྡེར་ཆགས་གཟིལ་གནོན་པའི། ། མི་ཡི་སེང་གེ་མི་ལ་རས་ཆེན་རྒྱལ།
གང་གི་སྲས་མཆོག་དྭགས་པོ་ལྷ་རྗེ་ཞེས། །ངེས་དོན་སྒྲུབ་རྒྱུད་སྙིང་པོའི་བསྟན་
པའི་བདག ། ཆེ་བཞི་ཆུང་བརྒྱུད་བཀའ་རྒྱུད་རིན་པོ་ཆེ། །ཡོངས་ཀྱི་ཆུ་འགོ་
འཛམ་ གླིང་ གྲགས་པས་སྐྱོངས། ། དེ་སྲས་མར་མེ་གཅིག་ལས་གཉིས་མཆེད་་་་
ལྟར། །གཉིས་སུ་མེད་པ་ཡེ་ཤེས་ཐུགས་བསྙེས་པ། །རྒྱལ་བསྟན་རིན་ཆེན་རྒྱལ་
མཚན་སྲིད་རྩེའི་སྤོར། །སྒྲེང་མཁས་དུས་གསུམ་མཁྱེན་དེར་གུས་ཕྱག་འཚལ། །
གང་ཞིག་དྲན་པས་འཁོར་བའི་གདུང་བ་སེལ། ། བསམ་ཀུན་ཡོངས་སུ་རྫོགས་
མཛད་གྲགས་སྙན་གྱིས། །འཁོར་ཡུག་ རྒྱུས་འགེངས་བཀའ་རྒྱུད་གསེར་རིའི་
ཕྲེང༌། ། ཡིད་བཞིན་ནོར་བུའི་ཚོགས་ལ་ཕྱག་བགྱིའོ། ། ཚངས་སོགས་ཆེར་་་་་
639



སྙེམས་ཀུན་གྱི་གཙུག་ཕུད་ཀྱིས། ། ལན་བརྒྱར་ཕྱིས་པ་ཁྱོད་ཞབས་མེ་ལོང་དུ། །།
དགེ་མཚན་མི་ ཤར་བྱ་བ་མི་སྲིད་པས། ། གཟུགས་མང་པོ་དེས་དེང་འདིར་་་་
སྐྱོངས་གྱུར་ཅིག ། རྣམ་ཀུན་མཆོག་ལྡན་ཁྲག་འཐུང་ཧེ་རུ་ཀ ། འཁོར་ལོ་
སྡོམ་པ་རྡོ་རྗེ་དབང་ཕྱུག་ཆེ། །པདྨ་དབང་ཆེན་བཅོམ་ལྡན་རྣལ་འབྱོར་མ། །ཡི་
དམ་ཞི་ཁྲོས་ མཆོག་ མཚན་ དངོས་གྲུབ་སྩོལ། ། མིག་མི་འཛུམ་དང་རྒྱལ་ཀུན་
༢ ཕྲིན་ལས་མ། །གདུལ་དཀའ་འདུལ་ཕྱིར་དོན་དམ་ཞི་དབྱིངས་ལས། ། རས་
ཁྲོས་མ་མགོན་ལྕམ་དྲལ་འཁོར་ལྔར་བཅས། ། མཐུ་ལྡན་སྲུང་མས་རྣམ་བཞིའི་
ཕྲིན་ལས་མཛོད། །བརྟན་མ་བཅུ་གཉིས་གངས་ཅན་གནོད་སྦྱིན་རྒྱལ། ། ཐང་
ལྷའི་བཀའ་ཉེན་འཆི་མེད་གཡུང་དྲུང་རྩལ། །བདག་བསྟེན་རིགས་ལ་འགོ་བའི་
སྲུང་མས་ཀྱང་། ། ལྷག་བསམ་བསྒྲུབ་ལ་སྟོང་གྲོགས་མཛོད་ཅིག་ཀྱེ། ། སྒྲུབ་པ་པོ་
རྣམས་གྲུབ་པའི་རྗེས་སུ་སྙེག ། མཁས་འདོད་རྣམས་ནི་མཁས་ལ་གཅིག་ཏུ་
འདུན། ། བླུན་པོ་རྣམས་ཀྱང་གྲགས་པ་ལ་འཆེལ་བས། ། གཏམ་གྱི་སྦྱོར་བས་
ཐམས་ཅད་འདྲིས་བྱེད་ཀྱང་། །རིན་ཆེན་རིན་ཐང་མིད་པའི་ཁ་བྱང་བཞིན། །
བདེན་པའི་གཏམ་ཀྱང་གོ་བར་ཆུད་དཀའ་ན། ། ཐོས་པས་དོན་ལྡན་ངེས་པར་
མི་བསླུ་བའི། །དམ་པའི་རྣམ་ཐར་ཤས་ཙམ་གླིང་བར་བྱ། ། དུས་གསུམ་བྱོན་
བའི་རྣམ་པར་འདྲེན་པའི་ཚོགས། ། ཀུན་གྱི་ཕྲིན་ལས་སྐྱོང་བའི་ཁུར་བཞེས་
ཤིང༌། །མི་ཡི་ཟོལ་གྱིས་ཞིང་འདིར་དངོས་བྱོན་པའི། །རྣམ་ཐར་ལས་ལྷག་སྨྲ་བ་
ཅི་ཞིག་དགོས། །འོན་ཏང་ཆེར་བསྙིགས་ལྔ་བདོའི་དེང་དུས་སུ། །ཚུར་མཐོང་
བྱིས་པ་སོ་སྐྱེའི་བློ་གྲོས་མིག ། རྨོངས་པས་ལྡོངས་གྱུར་དམ་པའི་ཡོན་ཏན་
གྱི། ། ཉི་འོ ད་ལྐོག་འགྱུར་མུན་པའི་ཚུལ་དུ་སོང་། ། ལྷག་པར་ཕྱོགས་འཛིན་ནག་
པོའི་ཀུན་སློང་གིས། །དམ་པའི་སྐྱེས་བུར་མ་རྟོགས་ལོག་རྟོགས་ཀྱིས། ། སྒྲོ་སྐུར་
སྨྱོན་པའི་མུ་ཅོར་སྨྲ་བ་ལ། ། དེང་དུས་ལེགས་ཉེས་རྣམ་འབྱེད་མཐུ་དམན་་་་
པས། ། སྐལ་ངན་རྨོངས་པའི་ཁྱུ་ཚོགས་རྗེས་བཞུགས་ཏེ། ། འགྲོ་རྣམས་ མི་
640



བཟད་འཇིགས་རུང་ངན་འགྲོའི་སྒོར། །ཁྱུ་འདེད་བྱེད་པའི་ཚུལ་འདི་མ་བཟོད་
ནས། ། བདག་ཡིད་ལྷག་བསམ་ཀུནྡ་དབང་མེད་བཞད། ། རྟོགས་བརྗོད་སྤྲིན་
བྲལ་ཟླ་བཞིན་ངོ་མཚར་གྱི། ། འོད་དཀར་འཛུམ་མདངས་ཀུན་ལ་གསལ་པོ་
རུ། ། སྟོན་འདིས་བློ་ལྡན་ཚོགས་རྣམས་ཡིད་ཆེས་ཀྱི། ། དད་གུས་པད་མོ་སྙིང་
དབུས་ གཟུམ་ པར་ མཛོད། ། དམ་ པའི་རྣམ་ ཐར་ ཇི་ བཞིན་ བརྗོད་ པ་ ལ། །
སྡེབས་ལེགས་ཚིག་གི་སྙན་འཇེབས་མེད་མོས་ཀྱང༌། །ངོ་མཚར་རྨད་བྱུང་རྒྱལ་
བའི་མཛད་པའི་ཚུལ། །རིམ་གྲོ་བསྐྱེད་དེ་ཅིས་ཀྱང་ཉེན་པར་རིགས། །
དེ་ལྟར་ཉེན་པའི་ཕན་ཡོན་སྡེ་སྣོད་ལས། ། སྔར་གསུངས་ཆོས་རྣམས་ཤེས་
དང་ཉོན་མོངས་སེལ། ། དོན་མེད་སྤོང་དང་སྡིག་ལས་སླར་ལྡོག་ཅིང་། ། ཐོས་
པས་མྱ་ངན་འདས་པ་ཐོབ་པར་འགྱུར། ། ཞེས་གསུངས་དེ་ཕྱིར་ཁོ་བོ་ཡིས། །
ཀུན་གྱི་སྤྲོ་བས་མཉན་བྱས་ཏེ། །དོན་ཤེས་བསོད་ནམས་འཕེལ་བའི་ཕྱིར། ། རྨ་
མེད་ལྷག་བསམ་བསྐྱེད་དེ་གདམས། །
ཞེས་མཆོད་པར་བརྗོད་ཅིང་དམ་བཅའ་བ་དང་། ཉེན་པ་པོ་རྣམས་ལ་
ཅུང་ཟད་གདམས་པ་སྔོན་དུ་སོང་ནས་སྐབས་ཀྱི་དོན་བརྗོད་པར་བྱ་སྟེ།
དེ་ལ་འདིར་ཡུལ་གངས་ཅན་གྱི་ལྗོངས་འདིར་བདེ་བར་གཤེགས་པའི་
བསྟན་པ་རིན་པོ་ཆེ་རྨ་མེད་པ་ཇི་སྙེད་ཅིག་བཞུགས་པའི་དབུས་སུ་ཉིན་མ་ལྟར་
གྲགས་པ་རྣམ་པར་གསལ་ཞིང་རྨད་དུ་བྱུང་བ། ཁྱད་པར་བསྟན་པ་ཕྱི་དར་
འདི་ལ་སངས་རྒྱས་ཀྱི་བསྟན་པ་ཡོངས་སུ་རྫོགས་པ་ནི་དཔལ་ལྡན་བླ་མ་མར་མི་
དྭགས་གསུམ་གྱི་བཀའ་རྒྱུད་རིན་པོ་ཆེ་སྤྱི་དང༌། ཁྱད་པར་ཀརྨ་ཀཾ་ཚང་གི་
བཀའ་རྒྱུད་འདི་ཡིན་ཅིང་། དེའང་སྨྱོན་གྱི་སློབ་དཔོན་ཆེན་པོ་པད་མ་འབྱུང་
གནས་ཀྱིས“རྩོན་ང་ཉིད་གཉལ་སྨད་ལྷ་རྗེར་སྤྲུལ། །དྭགས་པོའི་རི་ལ་དོན་སྒོམ་
ཁྱུ་གཅིག་འབྱུང་”ཞེས་ལུང་བསྟན་པ་ལྟར། རྗེ་དྭགས་པོ་ལྷ་རྗེ་རིན་པོ་ཆེར་
དབུས་གཙང་ཁམས་སོགས་ནས་འདུས་པ་ལས་ ཅན་གྱི་སློབ་མ་ནི《མདོ་ཏིང་
641



འཛིན་རྒྱལ་པོ》སོགས་དུ་མ་ལས་ལན་གཅིག་མིན་པར་ལུང་ལས་གསལ་བའི་
དགྲ་བཅོམ་པ་ལྔ་བརྒྱ་དང༌། གཞན་ཡང་ཕྱི་འདུལ་བ་དང་། ནང་རིམ་
གཉིས་ཀྱི་རྣལ་འབྱོར་ལ་གཞོལ་བ་ལྔ་ཁྲི་ཆིག་སྟོང་དྲུག་བརྒྱ་འདུས་པའི་ནང་ནས་
དྭགས་པོའི་ཐུགས་སྲས་བུ་ཆེན་བཅུ་དྲུག་གི་ཆེས་མཆོག་ཏུ་གྱུར་པ་ནི་གྲུབ་ཐོབ་
ཁམས་པ་མི་གསུམ་ཞེས་བྱ་བ་ཡིན་པ་དང་དེའི་ནང་ནས་བསྒོམ་ཆེན་བརྒྱད་
བརྒྱའི་ནང་ནས་སྒོམ་སྲན་ཆེ་བའི་སྙན་གྲགས་དང་ལྡན་པ་གྲུབ་ཐོབ་ཁམས་པ་
དབུ་སེ་འམ། གསང་མཚན་རྡརྨ་ཀིཏི། ཞེས་གྲགས་པ་ནི་ཁྱབ་བདག་རྒྱལ་
དབང་ཀརྨ་པ་སྐུ་ཕྲེང་དང་པོ་དུས་གསུམ་མཁྱེན་པ་ཅེས་མཚན་གྱི་བ་དན་ཕྱོགས་
བཅུར་ལྷབ་ལྷུབ་ཏུ་གཡོ་བ་དེ་ཡིན་ཞིང་། རྗེ་དེ་ཡིས་དངོས་བརྒྱུད་ཀྱིས་ཕྱག་
བཏབ་པའི་དགོན་གནས་ནི་མདོ་དབུས་གང་སར་མང་ཤས་ཤིག་མཆིས་ཀྱང་།
གཙོ་བོ་དཔལ་འཁོར་ལོ་སྡོམ་པའི་ས་སྤྱོད་སྐུ་གསུང་ཐུགས་ཀྱི་གདན་ས་གོང་འོག་
བར་གསུམ་དང་། ཡོན་ཏན་གྱི་གནས་གཉིས་དང༌། འཕྲིན་ལས་ཀྱི་གནས་
གཉིས་བཅས་ལས་ཐོག་མར་ཕྱག་བཏབ་པའི་གདན་ས་འོག་མ་ས་སྤྱོད་སྐུ་ཡི་
གདན་ས་སྟེ《མདོ་ཕལ་པོ་ཆེ》ལས་གསུང་པའི་བྱང་སེམས་ཐུགས་རྗེ་ཅན་གྱི་
གནས་ས་ཁྱད་པར་ཅན་ཁམས་ཀྱི་ཀཾ་པོ་གནས་ནང་དང་། གདན་ས་བར་མ་
བར་ཁམས་ཀྱི་གླུ་ཞེས་པར་རི་བོ་གཡུ་འབྲུག་འཁྱིལ་འདྲའི་ཁུག་ཏུ་བཀྲིས་པའི་ཕྱི་
ནང་ས་དཔྱད་ཕུན་སུམ་ཚོགས་པ་ས་སྤྱོད་གསུང་གི་གདན་ས་ཀརྨའི་དགོན།
གདན་ས་གོང་མ་དཔལ་འཁོར་ལོ་སྡོམ་པའི་ས་སྤྱོད་ཐུགས་ཀྱི་གདན་ས། རྗེ་
དྭགས་པོ་ལྷ་རྗེས་ཁམས་པ་དབུ་སེ་ལ “རི་བོ་རིན་ཆེན་མཆོག་འདྲའི་ངོས་ལ་
ནི། ། རྒྱལ་པོ་ངཞུགས་པའི་རྒྱབ་ཡོལ་པད་འདབ་ལྟར། ། ཤིན་ཏུ་མཛེས་གནས་
བྱམས་པའི་སྐུ་ཡོད་དོ། ། དེར་སོང་དངོས་གྲུབ་དམ་པ་ཐོབ་པར་འགྱུར” ཞེས་
དགོན་གནས་དང་གང་ཟག་བཅས་ལུང་བསྟན་པའི་གནས་ས་ཁྱད་པར་ཅན།
རྒྱབ་རི་ཐུགས་རྗེ་ཆེན་པོ་དང་། མདུན་རི་ནགས་རྒྱ་ཕྱུག་པོ་སྟེ་མགོན་པོ་བེར་
642



ནག་གི་བླ་རི་ཁྲག་མཚོ་འཁོལ་བའི་གནས་ལ་ཐུབ་པ་རིགས་དྲུག་དང་། སྒྲོལ་
མའི་ རང་བྱོན། ནུབ་ཕྱོགས་ ཀྱི་དབུས་རིར་རྒྱལ་བ་བྱམས་ པའི་ རང་བྱོན།
ཤར་ཕྱོགས་སུ་རྟ་མགྲིན་དམར་པོའི་བླ་རི་བཅས་ཀྱི་དབུས་སུ་བྱང་ཆུབ་སྙིང་པོ་
རྡོ་རྗེ་གདན་དང་མཚུངས་པའི་གྲུབ་པའི་གནས་མཆོག་འོག་མིན་དཔལ་གྱི་སྟོད་
ལུང་མཚུར་མདོ་བོ་ལུང་གི་གདན་ས(“ ས་སྤྱོད་ཐུགས་ཀྱི་གདན་ས་འདི་གཙོ་ཆེ་
བས་རྒྱལ་དབང་ཀརྨ་པ་སྐུ་ཕྲེང་རིམ་བྱོན་གྱི་བཞུགས་གནས་དང་ཀར་དགོན་
ཡོངས་ཀྱི་གདན་ས་མ་མོ་ཡིན) ” དང་གསུམ། ཤར་ཕྱོགས་སྤུངས་རི་དང་།
ཏྲི་ཀཾ་ཁྱིམ་གཉིས་ཡོན་ཏན་གྱི་གནས་དང་། འཕར་བ་དང་། གཞུའི་གྲྭ་མང་
གྲུ་བཞི་གཉིས་འཕྲིན་ལས་ཀྱི་གནས་བཅས་གཙོ་བོའི་གནས་མཆོག་ལྔའོ། །ཆོས་
ལུགས་གྲུབ་མཐའ་ནི་དཔལ་མཉམ་མེད་དྭགས་པོ་ལྷ་རྗེའི་དྭགས་པོ་བཀའ་རྒྱུད་
དེ་རྗེ་མར་མི་དྭགས་གསུམ་ལས་བརྒྱུད་པའི་ཆོས་ལུགས་དྭགས་པོ་འཛམ་གླིང་
གྲགས་པའི་བཀའ་རྒྱུད་རིན་པོ་ཆེ་རྩ་བར་གྱུར་པ་ལས་ཆེ་བཞི་རྩ་བར་བཅས་པ་
ལྔ་ཞེས་གསུངས་པ་ལྟར་རྩ་བ་དེ་ལས་གྱེས་པའི་ཡལ་ག་ལྟ་བུ་བཀའ་རྒྱུད་ཆེ་
བཞིའི་ཡ་གྱལ་བྱེ་བྲག་མཚན་གྱི་ཡི་གེ་གསལ་བར་མཛད་པའི་རྒྱུ་མཚན་ལས་ངེས་
དོན་སྒྲུབ་ རྒྱུད་ སྙིང་ པོ་ དཔལ་ ལྡན་ ཀརྨ་ བཀའ་ རྒྱུད་ དམ། ཀརྨ་ ཀཾ་ཚང་།
ཞེས་པའི་ལྟ་གྲུབ་གཙང་མ་བཤད་སྒྲུབ་གཉིས་ལྡན་གྱི་ལུང་རྟོགས་ཀྱི་བསྟན་པ་
རིན་པོ་ཆེ་འཛམ་གླིང་ན་རླུང་ལྟར་གྲགས་པ་འདི་དག་ཐོག་མའི་སྲོལ་གཏོད་པར་
མཛད་པ་དང་ཐུགས་སྲས་བུ་ཆེན་ཡང་རང་འདྲ་བཅུ་གསུམ་གྱིས་གཙོས་པས་
སླབ་གསུམ་ལུང་རྟོགས་ཀྱིས་ཕྱུག་ཅིང་མཁས་བཙུན་བཟང་གསུམ་དང་མཁས་
པའི་བགྱི་བ་གསུམ་གྱི་སྙན་པ་ཐོབ་པའི་དགེ་བའི་བཤེས་གཉེན་མང་པོ་དང་།
བདེན་པ་མངོན་སུམ་དུ་རྟོགས་ཤིང་སྣང་སེམས་འདྲེས་པ་རྩ་རླུང་ཐིག་གསུམ་ལ་
རང་དབང་ཐོབ་ཅིང་རྫུ་འཕྲུལ་ཡ་མ་ཟུང་བསྟོན་ནུས་པ་དང༌། འོག་མིན་གྱི་
གནས་དང་ཞིང་ཁམས་རབ་འབྱམས་སུ་སྐད་ཅིག་ཟང་ཐལ་དུ་གཤེགས་བཞུད་
643



མཛད་པ་དང་། ལ་ལ་བརྟེན་ཐོག་གཅིག་ལ་འཇའ་ལུས་འཕོ་ཆེན་དུ་གཤེགས་
པ་སོགས་འགྲོ་བ་རྣམས་སྐད་ཅིག་ལག་པ་རྐྱང་སྐུམ་ཙམ་གྱིས་ཕྱིར་མི་ལྡོག་པའི་
ཞིང་དུ་འདྲེན་པར་མཛད་པའི་འབྲེལ་ཚད་དོན་ལྡན་གྱི་རྣལ་འབྱོར་གྲུབ་པའི་
དབང་ཕྱུག་དུ་མ་སོགས་གསུང་ལས་སྐྱེས་པའི་སློབ་མ་རྗེ་ཉིད་རང་གིས་ལྟོ་རྒྱབ་
ཆོས་གསུམ་གིས་སྐྱོང་མཐར་མཛད་ཅིང་སྨིན་པར་མཛད་པ་དང་། ངེས་དོན་
ཕྱག་རྒྱ་ཆེན་པོ་གཅིག་ཆོག་གིས་གདམས་པས་རྒྱུད་གྲོལ་ནས་ཞབས་ལ་དབང་
མེད་དུ་འདུས་པ་སོགས་འཁོར་བུ་སློབ་འདུས་སྡེ་བགྲང་ལས་འདས་པ་སྨིན་པར་
མཛད་པ་བཅས་བཀའ་རྒྱུད་ཀྱི་བསྟན་པ་རིན་པོ་ཆེ་ནམ་ལངས་པ་ལ་ཉི་མ་ལྟར་་
གསལ་བར་མཛད་པ་བཅས་བཀའ་རྒྱུད་སྤྱི་དང་བྱེ་བྲག་ཀརྨ་ཀཾ་ཚང་གི་ཆོས་བྱུང་
དང་། ལོ་རྒྱུས་དེབ་ཐེར་རྣམ་ཐར་གྱི་ཡི་གེ་སོགས་རྒྱས་ཤིང་གསལ་བ་ཀུན་གྱི་
ངེས་ཤེས་འདྲོང་བ་དུ་མ་ཞིག་མཆིས་མོས་ཀྱང་། གངས་ལྗོངས་འདིར་རྒྱལ་
བའི་བསྟན་པ་རིན་པོ་ཆེ་སྤྱི་དང་། ཁྱད་པར་ཀར་བསྟན་འདིར་སྔ་ཕྱིར་ཉམས་
རྒུད་ལན་མང་བྱུང་བ་སོགས་བསྟན་གེགས་ཚབས་ཆེན་གྱི་དབང་གིས་དེང་དུས་
བོད་འདིར་རྒྱལ་བ་ཀརྨ་པའི་རྣམ་ཐར་དག་དེབ་ཐེར་ཆོས་བྱུང་ཁ་ཡར་གྱི་སྤྱི་
སྒྲོས་སུ་མདོར་བསྟན་པ་ཙམ་རེ་ལས་རྒྱས་ཤིང་གསལ་བ་གྲངས་སུ་བྱས་པ་རྣམས་
དེང་དུས་འདྲེན་བྱེད་ཀྱི་སྤྱོད་ཡུལ་དུ་ལོངས་སུ་སྤྱོད་རྒྱུའི་སྐལ་བ་ཧ་ཅང་དམན་
ཅིང་ཤིན་ཏུ་ཉག་ཕྲ་བ་ལ་བརྟེན་ལྷག་པའི་བསམ་པས་ཀུན་ནས་བླངས་ཏེ་ཁོ་
བོས་བཀའ་རྒྱུད་ཆེ་བཞིའི་ཡ་གྱལ་རྩོད་པའི་དུས་ཀྱི་ངེས་དོན་སྒྲུབ་རྒྱུད་སྙིང་པོའི་
བསྟན་པའི་སྲོག་བཟུང་ཁྱབ་བདག་རྒྱལ་དབང་ཀརྨ་པ་ཆེན་པོ་ཀ་རབས་འགའ་
ཞིག་གི་རྣམ་པར་ཐར་པ་མདོ་ཙམ་རེ་བརྗོད་པ་ལ་ཉན་པ་པོ་རྣམས་ཀྱི་སོམ་ཉིའི་
ཀུན་རྟོགས་སེལ་ཞིང་། ཐམས་ཅད་ཡིད་ཆེས་ཤིང་ཁུངས་བཙུན་པའི་ཆེད་དུ་
མདོ་སྔགས་ཀྱི་ལུང་ཚད་མ་ཉུང་ཤས་དང་བཅས་པ་རང་བཟོས་མ་བསླད་པར་ཇི་
བཞིན་ཕྱོགས་གཅིག་ཏུ་བསྒྲིགས་ཏེ་མདོར་བསྡུས་ཡིག་ལམ་དུ་འགོད་པ་ལ་སྤྲོ་བ་
644



ཆེན་པོའི་སྒོ་ནས་དྭངས་སུ་བླང་བར་བྱའོ། །
དེ་ཡང་དང་པོ། “ཀརྨ་པ”ཞེས་པའི་མཚན་གྱི་ཐ་སྙད་དེ་ཇི་ལྟར་ཡིན་
ཞེ་ན། དེ་ལ་མཁས་པའི་གྲགས་ལྡན་འགའ་ཞིག་གིས་དུས་གསུམ་མཁྱེན་པས་
བར་ཁམས་ཀྱི་གླེ་ཀརྨ་ཞེས་པར་གདན་ས་ཐོག་མར་ཕྱག་བཏབ་པས་ཡུལ་གྱི་ཐ་
སྙད་དེ་ཡུལ་ཅན་བླ་མའི་མཚན་དུ་ཚུར་ཐོགས་ནས “ ཀརྨ་པ” ཞེས་སྨྲ་བ་རྒྱུ་
མཚན་དུ་བགྲང་སྟེ་མཚན་དེ་ལྟར་དུ་ཐོགས་པའི་གོ་བ་བླངས་པ་དང༌། ཡང་
དབུས་ཕྱོགས་ཀྱི་སྐྱེ་བོ་ཕལ་ཆེ་བས་ངག་རྒྱུན་དུ། “ཀརྨ་ལ་”ཞེས་སྨྲ་བ་རྒྱུན་
འབྱམས་སུ་བྱེད་པ་མ་ཟད། མཚན་གྱི་ཡི་གེར་ཡང་དེ་ལྟར་འབྲི་བཞིན་སྣང་བ་
དེ་ནི་མཁའི་གོ་ལའི་རྒྱུ་སྐར་བརྒྱད་པ་ཆུ་ཁམས་པ་ཤར་ལྷོའི་མཚམས་སྐར་སྐག་
གི་མིང་ཇི་ལྟ་བ་ཞིག་དེ་བཞིན་གཤེགས་པའི་མཚན་དུ་བརྗོད་པ་སོགས་མ་རྟོགས་
རྨོངས་པའི་སེམས་ཅན་གྱིས་བྱུང་རྒྱལ་དུ་སྨྲ་བ་དེ་རིགས་ལ་དགག་སྒྲུབ་ཀྱི་མཚན་
མས་འགྲེལ་པ་སྨྲ་རྒྱུ་ཅིའང་མེད་མོས། འོ་ན“ ཀརྨ་པ” ཞེས་བྱ་བའི་མཚན་དེ་
ཇི་ལྟར་ཡིན་ཅེ་ན། དེ་ནི་གདམས་པའི་སྒོ་ནས་མཚན་དུ་ཐོགས་པ་མ་ཡིན་ལ།
གྲུབ་མཐའི་སྒོ་ནས་མཚན་དུ་ཐོགས་པ་ཡང་མ་ཡིན། ཡུལ་གྱི་ཐ་སྙད་ཡུལ་ཅན་
གང་ ཟག་ ལ་ ཐོགས་ པ་ ཡང་ མ་ ཡིན་ ལ་ སྡེ་ དགོན་ གྱི་ བདག་ སྒྲ་ཡང་ མ་ ཡིན།
གང་ཞེ་ན། དེ་ནི་དཔལ་ལྡན་དུས་གསུམ་མཁྱེན་པ་སྐུ་བལྟམས་མ་ཐག་བདེ་
གཤེགས་ཞི་ཁྲོའི་ལྷ་ཚོགས་རྣམས་ཀྱིས་མགྲིན་གཅིག་ཏུ་དབྱངས་ཀྱི་ཡན་ལག་རྒྱ་
མཚོའི་སྒྲ་ཀུན་གྱིས་རྒྱལ་བ་གང་གི་ཡོན་ཏན་བསྔགས་པ་མི་ཟད་པ་རྒྱ་མཚོས་
ཡོངས་སུ་བསྔགས་ཤིང་། དེ་བཞིན་གཤེགས་པ་ཐམས་ཅད་ཀྱི་འཕྲིན་ལས་
གཅིག་ཏུ་བསྡུས་པའི་ངོ་བོར་དབང་བསྐུར། མཁའ་འགྲོ་མ་བྱེ་བ་ཕྲག་སུམ་ཅུ་
རྩ་གཉིས་ཀྱི་དབུ་སྐྲ་ཉག་མ་རེ་ལས་བྱས་པའི་ཞྭ་ནག་པོ་གསེར་གྱི་མདོངས་ཅན་
ཞིག་རིགས་ཀྱི་བདག་པོའི་ཅོད་པན་དུ་གསོལ་ནས་འགྲོ་བ་འདྲེན་པའི་དེད་
དཔོན་ཆེན་པོར་མངའ་གསོལ་ཏེ་བྱིན་གྱིས་བརླབས་ནས་མཚན་དུ་གསོལ་བ་ལ་
645



སམ་སྐྱི་ཏ་ལེགས་སྦྱར་ལྷ་ཡི་སྐད་དེ་མཚན་སྒྲ་སྒྱུར་དུ་མེད་པས་ན་ཇི་སྲིད་དུ་
འགྱུར་གྱིས་མ་བསླད་པར་སྒྲ་རང་སོར་བཞག་པའི་མཚན་བརྗོད་པར་དཀའ་བ་
ལ་“ ཀརྨ་ཀ་” འམ ( ཀརྨ་པ）ཞེས་བྱའོ། །དེ་བོད་སྐད་དུ་བསྒྱུར་ན (འཕྲིན་
ལས་པ)སྟེ་ཕྲིན་ལས་གང་ཞེ་ན་ཕྱོགས་བཅུ་དུས་གསུམ་གྱི་བདེ་བར་གཤེགས་པ་
ཐམས་ཅད་ཀྱི་འཕྲིན་ལས་གཅིག་ཏུ་བསྡུས་པའི་ངོ་བོ་འམ། ཕུང་པོར་གོ་
དགོས་ཤིང༌། “ ཀརྨ་”ནི་འཕྲིན་ལས་དང༌“པ་”ཞེས་པ་ནི་བདག་སྒྲའི་ཕྲད་
ཡིན་ཀྱང་གནས་ཡུལ་གཞན་དུ་མ་དམིགས་པར་རྒྱལ་བ་རྣམས་ཀྱི་འཕྲིན་ལས་
གཅིག་ཏུ་འདུས་པའི་བདག་ཉིད་ཆེན་པོ་ཁོ་ན་ཡིན་པའི་བདག་སྒྲ་སྣ་མེད་པ་
དེའོ། །
“བཀའ་རྒྱུད་” ཅེས་པའི་གྲུབ་མཐའི་ཐ་སྙད་ལ་ཡང་། འབྲུག་པ་
བཀའ་རྒྱུད་སོགས་ཁ་གཅིག་གིས་ངག་གི་བརྗོད་པ་དང་ཡི་གེའི་རིས་སུའང་།
“དཀར་རྒྱུད”ཅེས་འབྲི་བའི་སྲོལ་འདུག་པ་དང་། གྲུབ་མཐའི་དེ་ཉིད་་་་
ཅིའང་མི་རྟོགས་པ་འགའ་ཞིག་གིས། བཀའ་རྒྱུད་པ་ལ་དཀར་པོའི་ཆོས་དང༌།
རྙིང་མ་བ་ལ་དམར་པོའི་ཆོས། དགེ་ལུགས་པ་ལ་སེར་པོའི་ཆོས་ལུགས་ཞེས་པ་
སོགས་ལུང་རིག་གང་ལའང་མ་གྲུབ་པའི་འདྲ་ཆོས་རྒྱུ་མཚན་དུ་བྱས་ནས་བརྗོད་
པ་དེ་རིགས་ལ་འཐད་ལྡན་གྱི་རྒྱུ་མཚན་སྨྲ་རྒྱུ་ཅི་ཡོད། ཐུའུ་བཀྭན་བློ་བཟང་
ཆོས་ཀྱི་ཉི་མས། འབྲུག་པ་སོགས་ཀྱིས་ནི“བཀའ་རྒྱུད”ཅེས་པ་ལ“དཀར་
རྒྱུད” ཅེས་ འབྲི་ སྲོལ་ འདུག་ པ་ དེ་ ནི་ རྗེ་ མར་ པ་ དང༌། མི་ ལ་ རས་ ཆེན།
འབྲུག་པ་གླིང་རས་སོགས་བརྒྱུད་པའི་བླ་མ་འགའ་ཞིག་ན་བཟའ་ཀ་ཤིའི་རས་
གཟན་གསོལ་བ་ཙམ་ལ་རིག་པས་དཔྱད་ནས་སྨྲ་བ་འདྲ་ཞིང་དེ་ལྟར་མ་ཡིན་ཏེ
“བཀའ་རྒྱུད”ཅེས་པ་ནི་རྒྱལ་བ་རྡོ་རྗེ་འཆང་གི་བཀའ་བབས་ཀྱི་གདམས་པའི་
རྒྱུད་འཛིན་པ་ཉག་གཅིག་ཡིན་པས་ན། “བཀའ་རྒྱུད”ཅེས་ཡོངས་གྲགས་དེ་
ལྟར་སྨྲ་བ་འབྲེལ་ཆགས་སོ། །ཞེས་གསུངས་པ་དེ་དག་དོན་དང་མི་འགལ་བའི་
646



གསུང་ལགས་ན་དེ་ལྟར་འབྲི་བར་བྱའོ། །དེས་ན་དུས་གསུམ་རྒྱལ་བའི་འཕྲིན་
ལས་གཅིག་བསྡུས་ཀྱི་ངོ་བོ་དཔལ་ལྡན་བླ་མ “ཀརྨ་པ” ཞེས་མཚན་ཡོངས་སུ་
གྲགས་པའི་སྐུ་ཡི་འཕྲེང་བ་ཇི་སྙེད་ཅིག་བྱོན་པ་རྣམས་ནི་ཚད་མེད་སྙིང་རྗེ་ཆེན་
པོས་གང་འདུལ་འཕྲིན་ལས་ཀྱི་སྒོ་ནས་རླབས་ཆེན་བསྟན་འགྲོའི་དོན་ཅི་ཡང་
མཛད་པའི་སངས་རྒྱས་བྱང་སེམས་ཤ་སྟག་ཡིན་པ་ནི་དུས་གསུམ་དང་སྲིད་ཞི་
ཐམས་ཅད་གསལ་ལེར་གཟིགས་པའི་ཡེ་ཤེས་ཀྱི་སྤྱན་ལྡན་བདག་ཅག་རྣམས་ཀྱི་
འདྲེན་པ་བླ་ན་མ་མཆིས་པ་སྟོན་པ་ཤཱཀྱ་ཐུབ་པ་ཐུན་མོང་དང་། འདས་མ་
འོངས་ད་ལྟ་དུས་གསུམ། ཚད་མེད་པ་དང་བཅས་པའི་མངོན་པར་ཤེས་པ་ཉི་
ཤུ་རྩ་ལྔ་མངའ་བ་སངས་རྒྱས་གཉིས་པ་སྨྱོན་གྱི་སློབ་དཔོན་ཆེན་པོ་པད་མ་་
འབྱུང་གནས་ཏེ་མདོ་སྔགས་གཉིས་ཀྱི་བསྟན་པའི་བདག་པོ་རྣམ་གཉིས་ཀྱིས་
མདོ་རྒྱུད་བཀའ་གཏེར་དུ་མའི་ལུང་ལས་ཤིན་ཏུ་གསལ་བར་བསྟན་པར་མཛད་
པ་ལ། རིང་ནས་ཡིད་བསྲུབ་བདག་པོ་དངོས་ཀྱིས་རྒྱུད་བརླམས་པའི་ལོག་
སྨོན་ཅན་ཕྱིར་རྒོལ་བ་སྡུག་པ་ཅན་ཞིག་ཡིན་ན་ཡང་། ཐེ་ཚོམ་ངང་གིས་སེལ་
ཞིང་ཡིད་ཆེས་ཤ་མ་མི་སྐྱེ་བའི་རང་དབང་མེད་པ་དེ་ལྟར་སྣང་ན། བདག་
ཅག་སྟོན་པའི་རྗེས་འཇུག་རྣམས་ཀྱིས་ནི་ཡིད་ཆེས་ཀྱི་དད་པ་ཐོབ་ཅིང་སྨོན་
འཇུག་གི་སེམས་ཙམ་སྐྱེ་དགོས་པ་ནི་ལྟ་ཅི་སྨོས། རྒྱུ་མཚན་གང་ཞེ་ན་《མདོ་
སྡེ་རྒྱུན》ལས། ཤེས་བྱའམ་ སྡེ་སྣོད་གང་ལ་མཁས་ནའང་ལེགས་མོད་ཀྱི་་་
འདིར་གང་འཆད་པའི་ཚིག་དོན་ལ་ལུང་རིག་མན་ངག་དང་ལྡན་པའི་མཁས་པ་
ཞིག་དགོས་ཏེ། དེས་གདུལ་བྱའི་ཐེ་ཚོམ་རྣམས་གཅོད་ནུས་པས་སོ། ། ཞེས་
གསུངས་པ་ལྟར། མཚུངས་པ་མེད་པའི་སྐྱེས་བུ་དམ་པ་རྣམས་ཀྱི་རྣམ་པར་
ཐར་པའི་ཆ་ཙམ་གླེང་པ་ལ་ཡང་ལུང་གི་རྒྱབ་བརྟེན་ཕུ་ཐག་ཆོད་ངེས་པ་འགའ་
ཞིག་གིས་གཞུང་བསྲངས་ཏེ་སྐྱེ་བོ་རྣམས་ཡིད་མགུ་བར་བྱེད་པ་ནི་སྒྲུབ་བྱེད་མེད་
དུ་མི་རུང་བ་ལགས་ན། ཁོ་བོས་ཀླན་ཀ་དང་འགལ་བ་སྤོང་བ་དང་། དྭགས་
647



པའི་མཐའ་གཅོད་པ་སོགས་ཀྱི་སླད་དུ་ལུང་དང་རིགས་པའི་སྒྲུབ་བྱེད་ཇི་ལྟར་
འོས་པ་ཅུང་ཟད་ཀྱང་འགོད་པར་བྱའོ། །
དེས་ནཨརྱ་དེ་བའི་སྤྱོད་འཇུག»ལས། “ཇི་ལྟར་ཕྱོགས་བཅུར་་་་
བཞུགས་པ་ཡི་རྒྱལ་པོ། ། དེ་ཡི་སྐུ་ལ་ཤ་རུས་རྐང་མེད་པ། ། སེམས་ཅན་ཕན་
ཕྱིར་ཁམས་ལ་འཇུག་མཛད་ཅིང་། །སྤྲུལ་པའི་སྐུ་ཡི་བྱ་བ་མཛད་པ་ཡིན”ཞེས་
གསུངས་པ་ལྟར་སངས་རྒྱས་མི་གཟུགས་སུ་བྱོན་པའི་ཀརྨ་པ་ནི། བོད་ཡུལ་ཁ་
བ་ཅན་གྱི་གདུལ་བྱ་གདུལ་དཀའ་བ་རྣམས་ཀྱི་སླད་དུ་སྤྲུལ་པའི་སྐུའི་གཟུགས་སུ་
བྱོན་པའི་ཐོགས་སྔ་ཤོས་དང་། སྔོན་འདས་པའི་དུས་སུ་སངས་རྒྱས་གཞན་
ཕན་རྣམ་རོལ་དང༌། མ་འོངས་པ་ན་རྒྱལ་བ་བྱམས་པ་མགོན་པོའི་རྗེས་སུ་
བསྐལ་པ་བཟང་པོའི་རྣམ་འདྲེན་དྲུག་པ་སེང་གེའི་སྒྲ། ད་ལྟར་རྒྱལ་བ་འོད་
དཔག་མེད་སོགས་སངས་རྒྱས་སྐུ་གསུམ་གྱི་བདག་ཉིད་ཆེན་པོ་རྣམས་ཀྱིས་ཞིང་
ཁམས་རྒྱ་མཚོར་མཛད་པ་བཅུ་གཉིས་གཅིག་ཅར་དུ་བསྟན་པ་དང་སྟོན་བཞིན་
པ་དང་སྟོན་པར་མཛད་པར་འགྱུར་ལ་སྔོན་ས་ར་ཧ་སོགས་རྒྱ་གར་འཕགས་པའི་
ཡུལ་དུ་གྲུབ་བརྒྱའི་སྤྱི་མེས་ཆེན་པོ་དང་རྣལ་འབྱོར་གྲུབ་པའི་དབང་ཕྲུག་མང་པོ།
སྲོང་བཙན་སྒམ་པོ་དང༌། རྒྱའི་གོང་མ་ཏ་མིང་གཡུང་ལོ་སོགས་འཁོར་ལོས་
བསྒྱུར་པ་དང་ཆོས་ཀྱི་རྒྱལ་པོ་མང་པོ། ལོ་ཙཱ་ལ་སྔ་བ་དབུ་རུ་ངན་ལམ་བ་རྒྱལ་
བ་མཆོག་དབྱངས་སོགས་རིགས་འཛིན་ཆེན་པོ་གྱོན་རྗེ་འབངས་ཉེར་ལྔའི་གྲས་
དང་། གླིང་རྗེ་གེ་སར་རྒྱལ་པོའི་སྐབས་སུ་བཀའ་བློན་ཆེན་པོའི་ཚུལ་བཟུང་བ་
དཔའ་ཚ་ཞང་འདན་མ་སྤྱང་འདྲ་སྟེ་འཆི་མེད་ཚེ་ཡི་རིགས་འཛིན་བརྙེས་པའི་
བདུད་འདུལ་དཔའ་བོ་ཆེན་པོ། ཀློང་རྟོལ་བླ་མ་རིན་པོ་ཆེས་ཉིད་ཀྱི་སྐྱེས་
བརྒྱུད་བགྲང་གནང་བ་ལས། དྲུག་པ་བོ་ཏོ་བ། བདུན་པ་དུས་གསུམ་
མཁྱེན་པ་ཞེས་གསུང་པ་ལ་པོ་ཏོ་བ་ནི་གནས་བརྟན་ཡན་ལག་འབྱུང་གི་སྤྲུལ་
པར་ཉིད་ཀྱིས་ཞལ་གྱིས་བཞེས་པ་དང་། སྔོན་འབྲོམ་སྟོན་རྒྱལ་བའི་འབྱུང་
648



གནས་རྒྱལ་པོ་དད་པ་བརྟན་པོར་གྱུར་བའི་ཚེ་སྲས་ཆེ་བ་སངས་རྒྱས་འཛིན་པོ་
ཏོ་བ་དང༌། རྡརྨ་འཛིན་ཕུ་ཆུང་པ། དགེ་འདུན་འཛིན་སྤྱན་སྔ་ཚུལ་ཁྲིམས་
འབར་རམ། སྟག་ཚབ་འབར་ཡན་བར་ལམ་རིམ་བླ་བརྒྱུད་དང་བཀའ་་་་
གདམས་ཆོས་འབྱུང་སོགས་ལུང་མང་པོ་ལས་ གསལ་བར་བསྟན་ན་བཀའ་་་་
གདམས་སྐུ་མཆེད་ལ་སོགས་པ་དགེ་བའི་བཤེས་གཉེན་མང་པོ་དང༌། མདོར་
ན་བྱང་ཆུབ་སེམས་པ་འདིས་འགྲོ་བ་རྣམས་ཀྱི་ཁམས་དང་དབང་པོར་འཚམས་
པའི་རྒྱལ་བློན་བཙུན་མོ་དང༌། དགེ་བའི་བཤེས་ གཉེན། ལོ་པཎ་རྣལ་་་
འབྱོར་གྱི་དབང་ཕྱུག་དགེ་སློང་དང་བྲམ་ཟེ། དྲང་སོང་། ཁྱིམ་བདག ལྷ་
ཀླུ་གནོད་སྦྱིན་མི་འམ་ཅི་ལ་སོགས་པ་དང༌། དཔའ་བོ་དང་གྱད་མི་སྟོབས་པོ་
ཆེ། བུད་མེད་མཛེས་མ་དང་མདོར་ན་ཆང་ཚོང་མ་ལ་སོགས་པ་རིགས་བཞི་ཅི་
རིག་པའི་རྐང་གཉིས་པ་དང་མི་མ་ཡིན་གྱི་གཟུགས་སུ་བྱོན་པ་ཇི་སྙེད་དང་རྟ་
དང་ གླང་ པོ་ ཆེ་བྱ་རི་དྭགས་ ཉ་སྲམ་ འབུ་སྲིན་ ལ་ སོགས་ པ་སྲོག་ལྡན་ དང་།
མཐའ་ན་གནས་མལ་དང་། གྲུ་ཟམ་ཤིང་ རྟ་ཆུ་གཙང་དང་། ལྗོན་ པའི་
བསིལ་གྲིབ་དང་། འབྲས་ལྡན་གྱི་ཤིང་དང༌། འབྲུ་སྣ་སྣ་ཚོགས་དང་། རྩི་
སྨན། ས་རྡོ་རི་བྲག་འབྱུང་བ་ལྔ་ལ་སོགས་པ་སྲོག་མེད་བེམ་པོའི་རིགས་གང་
ལ་གང་འདུལ་གྱི་སྤྲུལ་པ་སྣ་ཚོགས་པའི་སྒོ་ནས་ཀྱང་འགྲོ་བའི་དོན་མཛད་པ་ནི་
བགྲང་ལས་འདས་པའི་རྣམ་ཐར་བསམ་གྱིས་མི་ཁྱབ་ཅིང་《དམ་ཆོས་པད་མ་
དཀར་པོ》ལས་བྱང་ཆུབ་སེམས་པ་སྤྱན་རས་གཟིགས་ཀྱི་གདུལ་བྱ་ཁ་གཅིག་
གང་ལ་གང་འདུལ་གྱི་སྤྲུལ་པ་བསམ་གྱིས་མི་ཁྱབ་པ་བཞེས་པ་དེ་ལྟ་བུར་གདུལ་
བྱའི་ཁམས་དང་། བསམ་པ་དང་། བག་ལ་ཉལ་དང་། དུས་དང་བསྐལ་
པའི་ ཁྱད་ པར་ དུ་ མ་ ཞིག་ གིས་ དེ་ དག་ རྗེས་ སུ་ འཛིན་ པའི་ བཀོད་ པ་ དང་།
མཛད་པ་གཅིག་ཏུ་མ་ངེས་པར་སྟོན་པའི་མི་ཟད་རྒྱན་གྱི་འཁོར་ལོ་ནི་ཡང་དག་
པར་རྫོགས་པའི་སངས་རྒྱས་ཁོ་ནས་མཁྱེན་པ་ལས་འཕགས་པ་གཞན་གྱིས་ཀྱང་
，
649



མཁྱེན་ཅིང་གཟིགས་པའི་ཡུལ་ལས་རིང་དུ་འདས་ན། སོ་སྐྱེ་ཐ་མལ་པ་དག་
གིས་ཚད་དུ་བཟུང་ནས་འདི་ནི་འདི་འོ། ཞེས་སྨྲ་བ་ག་ལ་ནུས། ཞེས་དང་།
《ཕལ་པོ་ཆེའི་ལེའུ་སོ་གཅིག་པ》ལས་“བཅུ་པ་རྒྱལ་བས་དབང་བསྐུར་རྒྱལ་པོ་
དབང་ཐོབ་བཞིན། །ཡོན་ཏན་རིན་ཆེན་དག་པས་དེ་བཞིན་རིམ་དུ་འཕར། །
ཕྱོགས་རྣམས་ཀུན་གྱི་ཞིང་རྣམས་གཤེགས་ཏེ་བགྲང་བར་ནུས། །རྣམ་ཤེས་་་
གཅིག་གིས་འགྲོ་བ་ཀུན་སེམས་ཤེས་པར་རུང༌། །ནམ་མཁའི་དབྱིངས་སུ་སྒྲ་
ཡིས་གཞལ་བར་ནུས་སྲིད་ཀྱིས། །རྒྱལ་བའི་ཡོན་ཏན་བསྐལ་པ་ཁྲག་ཁྲིག་བཤད་
མི་ནུས”ཞེས་དང་《ཕལ་ཆེན་ཡེ་ཤེས་ཀྱི་ཕྱག་རྒྱའི་ཏིང་ངེ་འཛིན་གྱི་མདོའི་བམ་
པོ་གཉིས་པ»ལས། “དེ་ལྟར་ཡོན་ཏན་ཆེན་པོ་དང་ལྡན་པའི་བྱང་ཆུབ་་་
སེམས་པ་ནི་སངས་རྒྱས་ཞེས་བྱའོ། །འདྲེན་པ་ཞེས་བྱའོ། །སྟོན་པ་ཞེས་བྱའོ། །
ཐམས་ཅད་མཁྱེན་པ་ཞེས་བྱའོ། །རྒྱལ་བ་ཞེས་བྱའོ། །དེ་ལྟ་བུའི་ས་བཅུའི་བྱང་
ཆུབ་སེམས་པ་རྣམས་དང་། སངས་རྒྱས་རྣམས་ཀྱི་རྣམ་པར་མཐར་པ་ནི་ཐ་
མལ་པའི་བློའི་ཡུལ་ལས་ཆེས་རིང་དུ་འདས་པ་ཡིན་ནོ”ཞེས་སོགས་གསུངས་པ་
ལྟར། རྒྱལ་བའི་དབང་པོ་ཀརྨ་པ་ཆེན་པོའི་གསང་གསུམ་གྱི་ཡོན་ཏན་ཆ་ཙམ་
ཡང་བརྗོད་པར་དཀའ་བ་ནི་འདི་ལྟ་སྟེ། 《ལྷ་མོ་དྲི་མ་མེད་པའི་འོད་ལུང་
བསྟན་པར»“ང་འདས་ལོ་ནི་ཉིས་སྟོང་ལྔ་བརྒྱ་ན”ཞེས་གསུངས་ཀྱང་《མདོ་
ཏིང་འཛིན་རྒྱལ་པོ»“ལས་ང་འདས་ལོ་ནི་ཉིས་སྟོང་ན། །གདོང་དམར་ཡུལ་དུ་
བསྟན་པ་འབྱུང༌། ། སྤྱན་རས་གཟིགས་ཀྱི་གདུལ་བྱར་འགྱུར། ། དེ་ཡི་བསྟན་
པའི་སྙིགས་མ་ལ། །བྱང་ཆུབ་སེམས་པ་སེང་གེའི་སྒྲ། ། ཀརྨ་པ་ཞེས་བྱ་བ་་་
འབྱུང༌། ། ཏིང་འཛིན་དབང་ཐོབ་འགྲོ་བ་འདུལ། ། མཐོང་ཐོས་དྲན་རེགས་་
བདེ་ལ་བཀོད”ཅེས་དང་《མདོ་ལང་ཀར་གཤེགས་པ》ལས་“ རབ་བྱུང་ཆོས་ལ་
ཞྭ་ནག་ཅན། ། སྟོང་གི་བསྟན་པ་མ་ནུབ་བར། ། འགྲོ་བའི་དོན་ལ་རྒྱུན་ཆད་
མེད” ཅེས་དང་། ཡང་དེ་ལས། “བྱང་ཕྱོགས་ཀྱི་རྒྱུད་དགེ་སྦྱོང་དགེ་བ་
650



འཕེལ་ཞེས་བྱ་བ་ནི། མཐུ་ཆེ་བ་རྫུ་འཕྲུལ་ཆེ་བ། ཤེས་རབ་ཆེ་བ། བརྟུལ་
ཞུགས་ཆེ་བ། མང་དུ་ཐོས་པ། དེའི་མིང་ནི་དུས་གསུམ་མཁྱེན་པ་ཞེས་་
བྱའོ”ཞེས་དང་། རྗེ་དྭགས་པོ་ལྷ་རྗེ་སྔོན་ཟླ་འོད་གཞོན་ནུར་གྱུར་ཚེ་བྱ་རྒོད་
ཕུང་ པོའི་ རིར་ ཐུབ་ པའི་ དབང་ པོ་ ལ་ མདོ་ཏིང་ འཛིན་ རྒྱལ་ པོ་ ཞུས་ ཤིང་།
བཅོམ་ལྡན་འདས་ཀྱིས་ཆོས་ཐམས་ཅད་ཀྱི་སྤྲོས་པ་བྲལ་བའི་ཏིང་ངེ་འཛིན་གྱི་
རྒྱལ་པོ་འཛིན་པར་བསྐོས་ཏེ་དགེ་སློང་འཚོ་བྱེད་དུ་གྱུར་ནས་བསྟན་པ་འཛིན་
པར་ཡང་བསྐོས། ཆོས་སྨྲ་བ་མེ་ཏོག་ཟླ་མཛེས་དང་། བྱང་ཆུབ་སེམས་པ་ཟླ་
འོད་གཞོན་ནུར་འགྱུར་ལུང་བསྟན། དེ་དང་ལྷན་གཅིག་ཏུ་བསྟན་པ་འཛིན་
པར་ཁས་བླངས་པའི་བྱང་ཆུབ་སེམས་པ་སྟོང་ལྔ་བརྒྱ་ཡང་འདིའི་འཁོར་དང་
རྒྱུད་པ་འཛིན་པ་རྣམས་ཡིན་པར་མདོ་དེ་ཉིད་ལས་གསལ་བར་གསུང་པས་ན་
ཐུགས་སྲས་བུ་ཆེན་གྱི་ནང་ནས་ཆེས་མཆོག་ཏུ་གྱུར་པའི་ཁམས་པ་དབུ་སེ་ནི་
བྱང་ཆུབ་སེམས་པ་བསམ་བཞིན་འགྲོ་བའི་དོན་དུ་བྱོན་པ་ལ་ཐེ་ཚོམ་ཅི་དགོས།
《འཇམ་དཔལ་རྩ་བའི་རྒྱུད》ལས་ཀྱང་། “མིང་ནི་ཀ་དང་མ་ཡི་ཐོགས་་་་
མཐའ་ ཅན། ། བསྟན་པ་གསལ་བྱེད་སྐྱེས་བུ་འབྱུང་བར་འགྱུར” ཞེས་དང་།
ཡང་དེ་ལས། “ཅོད་པན་བཟང་པོ་མཐོན་ཀའི་རྩེར། ། སྐུ་མཆོག་མཐོན་ཀ་
ཆེན་པོ་འཆང་། །ནོར་བུ་ཆེན་པོ་འོད་ཆགས་ལྡན། །སངས་རྒྱས་སྤྲུལ་པའི་རྒྱན་
དང་ལྡན” ཞེས་ཀརྨ་པ་ལ་བདེ་གཤེགས་རྒྱ་མཚོས་མཁའ་འགྲོའི་དབུ་སྐྲ་ལས་
བྱས་པའི་ཨིནྡྲ་བྷཱུ་ཏིའི་ཞྭ་ནག་མཐོན་མཐིང་གི་ཅོད་པན་བཟང་པོ་གསོལ་བ་ལུང་
གིས་བསྟན། «ཁྲོ་བོ་གནམ་ལྕགས་འབར་བའི་རྒྱུད》ལས། “ཡོངས་སུ་
དགུ་པའི་དཀྱིལ་འཁོར་དུ། །ཕྱོགས་བཅུའི་སངས་རྒྱས་གཅིག་བསྡུས་པ། །ཚེ་
འདིར་གྲུབ་པ་སྟོན་པའི་ཕྱིར། །ཀརྨ་པ་ཞེས་ཡོངས་གྲགས་འབྱུང་”ཞེས་སོགས་
གསུང་པ་དང༌། ཡང་《སྤྱོན་སངས་རྒྱས་གཉིས་པ་པད་མ་འབྱུང་གནས་ཀྱི་རྡོ་
རྗེའི་གསུང་ལུང་》ལས། “དབང་ཆེན་སྤྲུལ་པ་རྡོ་རྗེའི་མིང ༔ བྱང་སེམས་
651



བཙུན་པ་དཀར་ནས་འབྱུང་༔ (འཁྲུངས་ཡུལ་སྤོས་ཆུ་ ལྷ་ལྡོང་དཀར་པོ་ལུང་
གིས་བསྟན)ཞེས་དང་། ཡང༌། ད་ལྟའི་བཙུན་པ་མཆོག་དབྱངས་ཁྱོད
རང་བཞིན་དབང་ཆེན་ཡབ་ཡུམ་གྱི༔ ངོ་བོ་རྣམ་པར་འཁྲུལ་པ་སྟེ ༔ འ ཕྱིན་
ལས་སྤྱན་རས་གཟིགས་དབང་ཉིད མ་འོང་ཐ་མར་གྱུར་པ་ན༔ སྤྲུལ་པ་དུ་
མས་འགྲོ་བ་འདྲེན༔" ཞེས་དང་། “ ཨི་ཤྭ་མིང་ཅན་ཅོད་པན་ནག་པོ་
འཛིན༔ མཐའ་དམག་བཟློག་ ཅིང་ རྒྱལ་བའི་བསྟན་པ་ སྤེལ ” ཞེས་་་
སོགས་སྤྱོན་ཆེན་པོས་རྡོ་རྗེའི་བཀའ་ལུང་མང་པོར་གསུང་བ་དང་ཡང་《སྤྲུལ་
པའི་གཏེར་ཆེན་མངའ་བདག་མྱང༌ ( ཆོས་རྒྱལ་ཚངས་པ་ལྷའི་མེ་ཏོག་ཁྲི་སྲོང་
ལྡེའུ་བཙན་གྱི་རྣམ་འཕྲུལ)གི་གཏེར་ལུང་》ལས་“ཐུགས་རྗེ་ཆེན་པོ་སྤྱན་རས་
གཟིགས - རྒྱལ་བ་རྒྱ་མཚོའི་འཕྲིན་ལས་ཀྱི ༔ རྒྱ་བོད་ཧོར་གསུམ་འདུལ་བའི་
ཕྱིར༔ ཀརྨ་པ་ཡི་མིང་ཅན་དེ༔ མཚུར་ཕུ་ཞེས་བྱར་དུས་གསུམ་མཁྱེན༔ ”
ཞེས་དང༌། 《རྩོན་སངས་རྒྱས་གླིང་པའི་གཏེར་བྱོན»ལས། “ སྤྱན་རས་
གཟིགས་ཀྱི་ཕྲིན་ལས་སྐྱོང་བྱེད་ཅིང༔ མཚུར་ཕུ་ཞེས་བྱར་དུས་གསུམ་མཁྱེན་པ་
འབྱུང༔" ཞེས་དང་། ཡང་དེ་ལས“སྤྱན་རས་གཟིགས་ཀྱི་གསུང་གི་རྣམ་
འཕྲུལ་ལས༔ དགའ་ལྡན་གནས་ནས་སེམས་ཅན་དོན་དུ་འཕོས༔ དང་པོའི་
གསང་སྤྱོད་དུས་གསུམ་མཁྱེན་ཞེས་གྲགས - དབང་རྟགས་རིགས་ཀྱི་ཅོད་པན་
ཞྭ་ནག་འཛིན༔ སྐད་ཅིག་རེ་ལ་ སེམས་ ཅན་དཔག་མེད་འདྲེན༔ དེ་དག་
མཐོང་ཐོས་དྲན་རེག་འགྲོ་བ་རྣམས - སྐྱེ་བ་དེ་འཕོས་འཕགས་པའི་དྲུང་དུ་སྐྱེ
ཞེས་དང་《རཏྣ་གླིང་པའི་གཏེར་ལུང་》ལས“སྤྱན་རས་གཟིགས་ཀྱི་ཕྲིན་ལས་
འཛིན་བྱེད་ཅིང༔ སྔགས་ཀྱི་རྣལ་འབྱོར་བརྟུལ་ཞུགས་ཉམས་དང་ལྡན - མི་
སྨྱོན་ཀའི་མིང་འཛིན་རྒྱལ་ཁམས་ཉུལ – འ གྲོ་འདུལ་ཐབས་མཁས་ཐུགས་
རྗེས་སྐྱོང་བ་བྱེད ” ཅེས་དང༌། ཡང་“ཞི་བ་ཐུགས་རྗེ་ཆེན་པོ་དང
ཁྲོ་བོ་རྟ་མགྲིན་དཔའ་བོ་ནི - གཉིས་མེད་སྤྲུལ་པ་ཞི་དྲག་ལྡན པད་མ་གཉིས་
652



མེད་ཐུགས་ཀྱི་སྲས ༔ རང་བྱུང་ཡེ་ཤེས་རཏྣའི་མཚན” ཞེས་དང་ཡང་
《གར་དབང་རྡོ་རྗེ་དང༌། བྱ་བཏང་གྲོ་ལོད་གཉིས་ཀྱིས་ གཏེར་ལས་སྤྱན་
དྲངས་པའི་རྩོན་ཆེན་པོའི་མ་འོངས་ལུང་བསྟན》ལས“ སངས་རྒྱས་ཀུན་གྱིས་
སྔགས་པའི་སྲས་གཅིག་བུ༔ རྒྱལ་བའི་དབང་པོ་ཞྭ་ནག་ཅོད་པན་འཛིན༔
བོད་ཡུལ་གདུལ་བྱར་དགོངས་ཏེ་ངེས་པར་འབྱོན” ཞེས་གསུངས་པ་་
དང༌། ཡང་དེ་ལས། “བྱང་ཆུབ་སེམས་པ་ཀརྨའི་སྤྲུལ་པ་གཅིག བལ་
བོད་ཕྱོགས་སུ་འབྱུང་བ་དེ་ལ་ནི༔ གསོལ་བ་བཏབ་ན་བདེ་སྐྱིད་ལོ་བཅུ་འབྱུང
༔ ཞེས་དང་ གཞན་ཡང་རྡོ་རྗེ་གླིང་པ། པད་མ་ གླིང་པ། རཏྣ་གླིང་པ།
ཀརྨ་གླིང་པ་སོགས་པད་མའི་རྒྱལ་ཚབ་སྤྲུལ་པའི་གཏེར་ཆེན་རྩོད་མེད་ཉི་ཟླ་ལྟར་
གྲགས་པ་གཏེར་བདག་གླིང་པ་བརྒྱུད་དམ་བཅུ་གཅིག་ཏུ་གྲགས་པ་རྣམས་དང༌།
ལྷག་པར་མང་འ་བདག་མྱང་དང་གུ་རུ་ཆོས་ཀྱི་དབང་ཕྱུག་སོགས་སྨྱོན་ཆེན་པོའི་
སྐུ་གསུང་ཐུགས་ཡོན་ཏན་ཕྲིན་ལས་ཀྱི་སྤྲུལ་པ་ལྔར་གྲགས་པ་རྣམས་ཀྱི་གཏེར་
ལུང་སོ་སོ་ནས་རྩེ་མཐུན་པར་འཕགས་པ་སྤྱན་རས་གཟིགས་དབང་གི་སྤྲུལ་པར་
བསྔགས་ ཤིང་ 《ོ ན་ སངས་ རྒྱས་ གཉིས་ པའི་ རྡོ་ རྗེའི་ གསུང་》ལས་ ཀྱང་།
“སྐད་ཅིག་ཆ་ཤས་དེ་ཡི་ཞལ་མཐོང་བས སྐྱེ་བ་བདུན་གྱི་ལས་སྒྲིབ་ངེས་པར་
འདག༔ ” ཅེས་དང༌“ཇོ་བོ་ཀླུ་ཡིས་སྤྱན་འདྲེན་ན༔ ད་ལྟའི་རྒྱལ་བ་མཆོག་
དབྱངས་ཀྱི ༔ སྐྱེ་བ་ཀརྨའི་མིང་ཅན་ལ གསོལ་བ་བཏབ་ན་ཟློག་པའང་སྲིད
” ཅེས་སོགས་དང་། 《མཁའ་འགྲོ་སྙིང་ཐིག»ལས། “ ས་ལ་གནས་
པའི་བྱང་སེམས་ཀྱིས། །རྒྱ་མཚོའི་བར་དུ་སྤེལ་བར་བྱེད”ཅེས་རྗེ་གསུམ་པ་རང་
བྱུང་རྡོ་རྗེ་ལུང་གིས་བསྟན་པ་དང་དེ་འོག་སྨྲ་མཁས་དཔལ་འཛིན་ནོ། ཞེས་
མཁའ་འགྲོ་སྙིང་ཐིག་གི་ཆོས་བདག་ལྷ་ལྕམ་པད་མ་གསལ་གྱི་སྐྱེ་བརྒྱུད་པད་མ་
ལས་འབྲེལ་རྩལ་ཞེས་མཚན་དུ་འབོད་པ་དཔའ་ལུང་རིན་ཆེན་རྡོ་རྗེའི་སྐྱེ་བ་སྟེ་
ཀུན་མཁྱེན་ཚུལ་བློ་འམ། ཀློང་ཆེན་རབ་འབྱམས་ཞེས་པ་ལུང་གིས་བསྟན་པ་
653



བཅས་མདོ་སྔགས་བཀའ་གཏེར་དུ་མ་ནས་བསྐལ་པ་བཟང་པོའི་རྣམ་འདྲེན་
དང་འཕགས་པ་ཐུགས་རྗེ་ཆེན་པོ་དང་ཐ་མི་དད་པར་ལུང་གིས་གསལ་བར་
བསྟན་པ་མ་ཟད། 《མ་གཅིག་ལབ་ཀྱི་སྒྲོལ་མའི་ལུང་བསྟན»ལས་ཐུབ་པའི་
བསྟན་པ་ཇི་སྲིད་གནས་ཀྱི་བར་དུ་རྒྱལ་དབང་ཀརྨ་པ་དང་། རྗེ་ཙོང་ཁ་པ་
འདྲ་བའི་གང་ཟག་གཞན་ནམ་ཡང་མི་འབྱུང་ངོ༌། ཞེས་སོགས་གསུངས་ཤིང་
དེ་བཞིན་ཀརྨ་པ་སྐུ་ཕྲེང་མང་པོ་ནས་སྔོན་གནས་རྗེས་སུ་དྲེན་པའི་རང་ཉིད་ཀྱི་
སྐྱེས་རྒྱུད་གསུང་པ་ནི་ཤིན་ཏུ་ངོ་མཚར་བའི་གནས་ཏེ་བསྐལ་བཟང་གི་སངས་
རྒྱས་དྲུག་པ་རྩོད་པ་མེད་པ་དཔལ་ལྡན་དུས་གསུམ་མཁྱེན་པ་དང་གྲུབ་ཐོབ་ཆེན་
པོ་ཀརྨ་པཀྴི་སྔོན་རྫོགས་ལྡན་གྱི་ཐ་མ་རྩོད་ལྡན་གྱི་དང་པོར་མང་བཀུར་རྒྱལ་
པོའི་དུས་རྡོ་རྗེ་འཆང་ཨིནྡྲ་བྷོ་དྷི་ཡེ་ཤེས་སྒྲིབ་པ་མེད་པའི་སྐུར་བསྟན་པའི་ཚེ་
ཤཱཀྱའི་རིགས་མཐོང་ན་ཡིད་འོང་གི་མདུན་དུ་ཁོ་བོ་ཡང་རྣལ་འབྱོར་ནམ་མཁའ་
འོད་ཡེ་ཤེས་དབྱིངས་སུ་གྱུར། ཞེས་དང་། རྒྱལ་པོ་ཛའི་ཁབ་ཏུ་ཆོས་ཀྱི་ཆར་
བབ་པའི་ཚེ་རྒྱལ་པོ་ཛའི་ཚའོ། །བཛྲ་ཤི་རིར་གྱུར། ཞེས་དང་། ལྷའི་བུ་
ཀུན་དགའ་སྙིང་པོ་དགའ་རབ་རྡོ་རྗེར་བྱས་ཏེ་རྫོགས་པ་ཆེན་པོ་སྟོན་པའི་ཚེ་ཁོ་
བོ་ཡང་ཏོག་རྩེ་རྣལ་འབྱོར་གྱི་དབང་ཕྱུག་ཏུ་གྱུར་ནས་རྫོགས་པ་ཆེན་པོའི་རྒྱུད་
འབུམ་ཕྲག་དྲུག་ཅུ་རྩ་བཞི་ཐམས་ཅད་རྫོགས་ནས་ད་ལྟའི་བར་གསང་སྔགས་
གསར་སྙིང་ཐམས་ཅད་ཇི་ལྟ་བར་སྔོན་དུ་གྱུར། ཞེས་དང་། མགོན་པོ་ཀླུ་
སྒྲུབ་ཀྱི་སློབ་མ་དགེ་སློང་ཡོན་ཏན་བློ་གྲོས་ཞེས་ནུས་པ་མཆོག་ཏུ་གྱུར། ཞེས་
དང་མཚོ་སྐྱེས་ཀྱི་སློབ་མ་ཀཱ་མ་དྷ་ནུ་ཞེས་བྱ་བ་དང༌། འཛམ་བུའི་གླིང་གི་ལྷོ་
ནུབ་ཀྱི་ཕྱོགས་སུ་རྡརྨ་བོ་རྡི་ཞེས་བྱ་བ་སྤྱན་རས་གཟིགས་ཀྱི་གྲུབ་པ་བརྙེས་པ་
ཞིག་དང་། བྱང་ཕྱོགས་ལྕང་ལོ་ཅན་དུ་གནོད་སྦྱིན་གྱི་བུར་གྱུར་ནས་གནོད་
སྦྱིན་གྱི་དོན་བྱས་ཞེས་དང་། ཤར་ཕྱོགས་ཀྱི་འཇིག་རྟེན་ན་འཁོར་ལོས་བསྒྱུར་
པ་སེང་གེ་རབ་རྩལ་དུ་གྱུར་བ་དང་ཁྱོན་ཡུལ་དུ་ཏི་ལི་པའི་སློབ་མ་རྣལ་འབྱོར་བ་
654



ཤི་ལ་དནྟི་ཞེས་བྱ་བར་གྱུར་ཏེ་འགྲོ་བའི་དོན་མཛད། ནུབ་བ་ལང་སྤྱོད་དུ་
རྣལ་འབྱོར་པ་ཉི་མའི་འོད་ཟེར་དུ་གྱུར་ནས་མུ་བསྟེགས་པ་བརྟུལ། རྒྱ་གར་
ནུབ་ཕྱོགས་སུ་རྣལ་འབྱོར་པ་སེང་གེ་ཡེ་ཤེས་སུ་གྱུར་ཏེ་བརྟུལ་ཞུགས་ཀྱིས་འགྲོ་
བ་བརྟུལ། སངས་རྒྱས་ཤཱཀྱ་ཐུབ་པའི་དྲུང་དུ་འཁོར་ལོས་བསྒྱུར་བར་གྱུར་
ནས་རྒྱལ་སྲིད་ཐམས་ཅད་ཕུལ། བ་ལང་སྤྱོད་དུ་གླང་པོ་ཆེ་བདུན་བརྒྱའི་ཁྲོད་
ཀྱི་ཤིན་ཏུ་སྟོབས་ཆེ་བ་ཞིག་ཏུ་གྱུར་ནས་མུ་བསྟེགས་ཀྱི་རྒྱལ་པོ་དར་མ་ཤི་ལ་ཞེས་
པ་སྡིག་སྤྱོད་ཀྱི་རྒྱལ་པོ་སངས་རྒྱས་ཀྱི་བསྟན་པ་དང་སེམས་ཅན་ལ་གནོད་པ་
ཞིག་ཡོད་པ་དེ་དག་བརྗོད་ནས་བསད་པ་ནི་ད་ལྟའི་ཡོན་བདག་དགོན་པོ་བ་
འདི་ཡིན་ནོ་གསུངས་པ་དང་རྣལ་འབྱོར་མ་ཆང་ཚོང་ཞིག་ཏུ་གྱུར་ནས་སྣང་སྲིད་
དབང་གི་འཕྲིན་ལས་ཀྱིས་རྒྱལ་འབངས་སྨིན་གྲོལ་ལ་བཀོད། མི་ཉག་གི་ཡུལ་
དུ་ལྷ་ལེགས་པར་བཀུར་བའི་རྒྱལ་པོར་གྱུར་ནས་གདུལ་བྱ་རྣམས་ལ་བྱང་ཆེན་གྱི་
ས་བོན་བཞག ཡུ་གུར་བ་རྣམས་རྣལ་འབྱོར་བརྟུལ་ཞུགས་ཅན་དུ་གྱུར་ནས་
བརྟུལ། རྒྱ་ནག་གི་རྒྱལ་འབངས་རྣམས་གང་ལ་གང་འདུལ་དུ་སྤྲུལ་ནས་རྫུ་
འཕྲུལ་ གྱིས་བརྟུལ། ད་ལྟ་ བལ་བོད་མཚམས་ སུ་ ཇོན་ པའི་ གཟུགས་དང་།
ཡར་ཀླུང་ན་ཆགས་ལམ་པ་ཞིག་ཀྱང་ཡོད་ཅེས་དང༌། གཞན་ཡང་ཁ་ཆེ་ཀྲིག་
རྟེན་དང་། ཤམྦྷ་ལ་སོགས་གླིང་བཞི་གླིང་ཕྲན་གང་རུང་གི་ཡུལ་གྲུ་ཇི་སྙེད་
ཅིག་ཏུ་སྐུ་ཡི་བཀོད་པ་སྔ་ཕྱི་དང་། དུས་མཉམ་པ་དུ་མར་སྤྲུལ་ཏེ་གང་འདུལ་
འཕྲིན་ལས་ཀྱི་རོལ་པ་མཐའ་ཡས་པའི་སྒོ་ནས་རླབས་ཆེན་འགྲོ་བའི་དོན་མཛད་
པ་ནི་བགྲངས་ཀྱིས་མི་ལངས་བ་ཞིག་སྔོན་གནས་རྗེས་སུ་དྲན་པའི་སྐྱེ་རྒྱུད་གསལ་
བར་གསུང་པ་ནི་འདིར་བརྗོད་ཀྱིས་མི་ལངས། དེ་བཞིན་དུ་ཀརྨ་པ་སྐུ་ཕྲེང་ན་
རིམ་ནས་དུས་གསུམ་གསལ་ལེར་གཟིགས་པའི་སྐྱེས་རྒྱུད་ཇི་སྙེད་ཅིག་གསུངས་
པ་དང༌། ཁྱད་པར་སྐུ་ཕྲེང་བཅོ་ལྔ་པ་མཁའ་ཁྱབ་རྡོ་རྗེས་ཀརྨའི་སྐྱེས་རབས་
ཤིན་ཏུ་བསྡུས་པ་སརྒ་བཅུ་པ་ཞིག་གསུངས་པ་ལ་བསྐལ་པ་དགུ་ཁྲི་དགུ་སྟོང་གི་
655



སྔོན་རོལ་ནས་སྐུའི་སྐྱེ་བ་བརྒྱུད་མར་བཞེས་ པའི་ཚུལ་རྣམས་གསལ་པོར་་་་་་
གསུངས་ཞིང་། དེ་ལྟ་བུའི་དུས་གསུམ་མཉམ་པ་ཉིད་དུ་གཟིགས་པའི་ཡེ་ཤེས་
ཀྱི་སྤྱན་རས་མངའ་བ་བྱང་ཆུབ་སེམས་པ་སེམས་པ་ཆེན་པོ་འདིའི་མཛད་པ་ནི
《མདོ་སྡེ་པད་མ་དཀར་པོ»ལས། “བྱང་ཆུབ་སེམས་པ་སེམས་པ་ཆེན་པོ་
འཕགས་པ་སྤྱན་རས་གཟིགས་དབང་ཕྱུག་གིས་ནི། གནོད་བྱིན་རྣམས་ལ་
གནོད་སྦྱིན་གྱི་གཟུགས་སུ་གྱུར་ནས་དམ་པའི་ཆོས་བསྟན། ཤ་ཟ་ལ་ཤ་ཟའི་
གཟུགས་དང་། སྲིན་པོ་རྣམས་ལ་སྲིན་པོའི་གཟུགས་སུ་བྱས་ནས་ཆོས་་་་་་
བསྟན” ཅེས་སོགས་གསུངས་པ་དེ་དང་དབྱེར་མ་མཆིས་པའི་མཛད་པ་སྟོན་
པའི་འཕགས་ཆེན་སྟེ་དེ་ལྟ་བུའི་རྣམ་པར་ཐར་པ་ཟབ་ཅིང་རྒྱ་ཆེ་བ་དག་གི་ཆ་
ཤས་ཙམ་ཡང་སུ་ ཞིག་གིས་བརྗོད་པར་ག་ལ་ནུས། འོན་ཀྱང་ཚུར་མཐོང་་
གདུལ་བྱའི་སྣང་ངོར་ཇི་ཙམ་སྣང་བའི་ཆ་ཤས་ཙམ་རེ་རྣམ་ཐར་གྱི་ཡི་གེ་ཚོར་
འཁོད་པ་བཞིན་བརྗོད་ན། ཆོས་ལོངས་སྤྲུལ་གསུམ་གྱི་ཨིནྡྲ་བྷཱུ་ཏིའི་སྨྱོན་ཐོག་
མཐའ་བར་གསུམ་ལས། སྤྲུལ་སྐུ་སེམས་པོ་རྩི་ཤིང་ནགས་ཚལ་ཅན་སེམས་
ཅན་གྱི་གནས་ཨིནྡྲ་བྷཱུ་ཏི་མཐའ་མའི་ཁྱོན་ཉིད་རྒྱ་གར་འཕགས་པའི་ཡུལ་དུ་གྲུབ་
བརྒྱའི་སྤྱི་མེས་བྲམ་ཟེ་ཆེན་པོ་ས་ར་ཧའི་སྐུར་བསྟན་པ་དང་། བོད་ཁ་བ་ཅན་
དུ“ ཀརྨ་ཀའམ” ཀརྨ་པ་སྟེ་མི་ལས་འདས་པའི་སྐྱེས་ཆེན་སྐྱེ་འཆི་ལ་རང་དབང་
ཐོབ་ཅིང་མངོན་པར་ཤེས་པའི་རྫུ་འཕྲུལ་ཆེན་པོ་མངའ་བ། ཉོན་མོངས་དང་
ཉེ་བའི་ཉོན་མོངས་ཀྱི་གནས་ངན་ལེན་གྱི་དྲི་མ་དང་བྲལ་བ། དེ་བཞིན་་་་
གཤེགས་པའི་གསུང་རབས་མཐའ་དག་གི་དགོངས་པ་འགྲེལ་བ་ལ་མི་འཇིགས་
པའི་སྤོབས་པ་ཐོབ་པ། སྙིགས་མའི་དུས་སུ་མཁྱེན་རབ་དང་ཐུགས་རྗེ་ཐོག་པ་
མེད་པ། བསྐལ་ཆེན་དུ་མ་ར་ཛར་དགེ་བའི་ལས་འདུ་བྱས་པ་ལས་ཚོགས་
གཉིས་རླབས་པོ་ཆེ་བསགས་པའི་འབྲས་བུ་དོ་ཟླ་བྲལ་བ། སེང་གེ་སྲུབ་མེད་
གངས་ལ་འཕྱོ་བའམ། བྱ་ཁྱུང་རྒྱལ་པོ་ནམ་མཁའ་ལ་ལྡིང་བ་ལྟ་བུའི་བཤད་
656



སྒྲུབ་ཀྱི་བསྟན་པའི་སྲོག་ཤིང་རང་སྣང་རྣམ་པར་དག་ཅིང་གཞན་སྣང་བསྒྱུར་
ནུས་པའི་རྗེ་བཙུན་དམ་པ་ཐུགས་རྗེའི་གཏེར་ཆེན་འབྲེལ་ཚད་དོན་ལྡན་དཔལ་
ལྡན་རྒྱལ་བ་ཀརྨ་པ་ཆེན་པོ་མི་མཇེས་འཇིག་རྟེན་གྱི་ཞིང་བོད་ཡུལ་ཁ་བ་ཅན་དུ་
བསྟན་འགྲོའི་དོན་འབའ་ཞིག་ཏུ་བསམ་བཞིན་སྲིད་པ་བཟུང་བའི་ཟོལ་གྱིས་མི་
ཡི་ གཟུགས་ སུ་ སྐུའི་སྐྱེ་བ་བཞེས་ པ་ སྐུ་ཕྲེང་ དང་ པོ་ ཁམས་ པ་ དབུ་ སེ་ འམ།
དཔལ་ལྡན་དུས་གསུམ་མཁྱེན་པ། མཚན་དངོས་རྡརྨ་ཀ ནི་ཞེས་གྲགས་པ་དེ་
དག་ཐོག་མར་ས་ཕྱོགས་གང་དུ་སྐུ་བལྟམས་པའི་ཡུལ་དང་དུས་ནི་མདོ་སྨད་ཤར་
ཕྱོགས་ཀྱི་སའི་ཆ་ ཏྲེ་ཤོད་གངས་ཀྱི་ར་བའི་ར་ སྟག་ཅེས་སམ་སྤོས་ཆུ་ལྷ་ ལྡོང་
དཀར་པོ་ཞེས་བྱ་བར(དཀར་མཛེས་ཁུལ་ཤིང་ལུང་རྫོང་ཁོངས་ཏྲེ་ཤོད་གངས་
ཀྱི་ར་བ) གདུང་ལྷ་ལྡོང་། ཡབ་གཤིན་རྗེའི་གཤེད་ཀྱི་རྣལ་འབྱོར་པ་སྒོམ་པ་སྟེ་
སྔགས་འཆང་དམ་ཚིག་དང་ལྡན་པ་རྡོ་རྗེ་མགོན་དང༌། ཡུམ་རང་བཞིན་གྱི་
རྣལ་འབྱོར་མ་ལྷ་ཐོགས་བཟའ། སྒང་ལྕམ་མིང་འདྲེན་གྱི་སྲས་སུ་སྐུ་འཁྲུངས་
ཤིང༌། དེ་ཡང་འཁྲུངས་ལོ་འཆད་པ་ལ་རང་ཅག་གི་སྟོན་པ་ཐུབ་པའི་དབང་
པོ་ཡོངས་སུ་མྱ་ངན་ལས་འདས་པའི་ལོ་རབས་ནས་བརྩི་དགོས་པ་འདི་གལ་ཤིན་
ཏུ་ཆེ་ལ་ཆེས་རྩ་བར་གྱུར་པ་ཞིག་ཡིན་མོད། འོན་ཀྱང་སྔོན་བྱོན་འཕགས་བོད་
ཀྱི་གནས་བརྟན་པ་དང་། ལོ་པཎ་མཁས་པ་རྣམས་ཀྱི་བསྟན་རྩིས་ཀྱི་བཞེད་པ་
མི་མཐུན་པ་ཇི་སྙེད་ཅིག་མཆིས་པས་གཅིག་ཏུ་རྩེ་མཐུན་པ་ཞིག་དཀའ་ན་ཡང་།
འདིར་ཡོངས་གྲགས་ཀྱི་སྟོན་པའི་འདས་ལོ་ཉེ་རིང་འགའ་ཞིག་ལས་ཧེ་བགས་
ཆེར་མེད་ཅིང་ཕལ་ཆེར་ཕྱོགས་མཐུན་པའི་བཞེད་པ་རྣམས་སོ་སོར་བཀོད་ཐོག་
མཐར་རྩེ་མཐུན་པའི་བཞེད་པ་འགའ་ཞིག་དང་བཅས་རང་ལུགས་མཚུར་རྩིས་
ཀྱི་བཞེད་པས་གཏན་ལ་ཕབ་པར་བྱས་སོ། །
དེས་ན་ཡོངས་གྲགས་དཔལ་ལྡན་ཕུག་པའི་ལུགས་ཀྱི་སྟོན་མཆོག་བལྟམས་
ལོ་དྲག་པོ་ཞེས་པ་ལྕགས་ཕོ་སྤྲེའུ་དང༌། འདས་ལོ་དཔའ་བོ་ཞེས་པ་ལྕགས་ཕོ་
657



འབྲུག་ལ་བརྩི་བའི་སངས་རྒྱས་འདས་ལོ ( 1990) དང༌། དེ་ལས་ལོ་གསུམ་
སྦྱངས་པའི་དཔལ་ལྡན་མཚུར་རྩིས་ཀྱི་ལུགས་དང་། གཡུང་སྟོན་རྡོ་རྗེ་དཔལ་
པ་དང་། སྟག་ཚང་ལོ་ཙཱ་བ་ཤེས་རབ་རིན་ཆེན་པའི་བསྟན་རྩིས་སོགས་་་་
དགོངས་པ་གཅིག་ཏུ་མཐུན་པར་མིག་དམར་ཞེས་པའི་ཤིང་ཕོ་བྱི་བའི་ལོ་ས་ཟླའི་
ཚེས་8ལ་སངས་རྒྱས་སྐུ་བལྟམས་པ་དང་ཉི་མ་ཞེས་བྱའི་ཆུ་མོ་ལུགས་ལ་མྱ་ངན་
ལས་འདས་པར་བཞེད་པའི་ཤཱཀྱའི་འདས་ལོ ( 1987)དེ་ལས་ལོ་གཅིག་གིས་
དམན་པས་བྱང་ཆུབ་སེམས་པ་ཇོ་བོ་བཀའ་གདམས་པའི་ལུགས་ཏེ་མཉམ་མེད་
ཇོ་བོ་ཆེན་པོ་དི་བམ་ཀ་རའི་བསྟན་རྩིས་ཀྱི་བཞེད་པར། སྟོན་པ་ཐུབ་པའི་
དབང་པོ་ཁྲོ་བོ་ཞེས་བྱའི་ཤིང་མོ་གླང་གི་ལོར་སྐུ་བལྟམས། ཉི་སྒྲོལ་ཞེས་བྱའི་
ཤིང་ཕོ་སྤྲེའུའི་ལོར་མྱ་ངན་འདས་པ་ལས་བརྩིས་པས་ སངས་རྒྱས་འདས་ལོ
(1986) གི་ལོ་ སྟེ། རྒྱ་གར་ ཤར་ཕྱོགས་ཟ་ཧོར་ཡུལ་ལམ། བྷམ་ ག་ལ།
ད་ལྟ་མོང་ཅ་ལ་རུ་གྲགས་པ་གྲོང་ཁྱེར་ཆེན་པོ་མི་ཁྱིམ་འབུམ་ཕྲག་ཡོད་པ་དེར་དེ་
སྔ་པ་ལའི་རིགས་ཀྱི་རྒྱལ་པོ་གྲགས་ཅན་ན་རིམ་བཅུ་དགུ་བྱུང་ནས་རྒྱལ་སྲིད་ལོ་
476མུ་མཐུད་བསྐྱངས་པའི་ནང་ཚན་སྲིད་ལོ་240སྟེ་རྒྱལ་ཐོག་བཅུ་བདུན་པ་
གནྟི་པ་ལས་རྒྱལ་སྲིད་ལོ་14སྐྱོང་བའི་སྐབས་ཀྱི་སྲིད་ལོ་5པ་དང་། རྒྱ་ནག་གི་
རྒྱལ་པོ་སུང་བྱང་མའི་རྒྱལ་རབས་དགུ་ནས་སྲིད་ལོ་168བསྐྱངས་པའི་ནང་ཚན་
རྒྱལ་རབས་དྲུག་པ་སྲིད་ལོ་151པ། མཉམ་མེད་ཇོ་བོ་རྗེ་དགུང་བགྲང་73ལ་
སྐུ་གཤེགས་ནས་ལོ་57ལོ་ཆེན་རིན་བཟང་དགུང་ལོ་98ལ་གཤེགས་ནས་ལོ་་་
56མང་ཐོས་ཀླུ་སྒྲུབ་རྒྱ་མཚོའི་བསྟན་རྩིས་སུ་དགུང་ཟླ་མང་པོ་བགྲང་གནང་བ་
ཁུངས་སུ་བྱས་ནས་རྔོག་ལོ་ཆེན་བློ་ལྡན་ཤེས་རབ་དགུང་ལོ་51ལོ་ལ་སྐུ་གཤེགས་
ཏེ་ཞང་ཚེ་སྤོང་ཆོས་ཀྱི་བླ་མ་རྒྱལ་ཚབ་ ཏུ་བསྐོས་པའི་ཕྱི་ལོ་རྗེ་མི་ལ་རས་ཆེན་
དགུང་གྲངས་71དང་། དྭགས་པོ་ལྷ་རྗེ་དགུང་ལོ་32སུ་བྱོན་པ་སྟེ། རིགས་
ལྡན་བཅུ་གཉིས་པ་ཉི་མ་ཁྲིར་ཕེབས་ཀྱི་ལོ( 83) པ་བོད་རབ་བྱུང་གཉིས་པའི་
658



ལོ་ཉི་ཤུ་རྩ་བཞི་པ་རྣམ་འགྱུར་ཞེས་བྱ་ལྕགས་ཕོ་སྟག་གི་ལོ་སྟེ་སྤྱི་ལོ (1110) ལ་
བཀྲིས་དང་བདེ་ལེགས་ཟད་མི་ཤེས་པའི་བལྟས་བཟང་བསམ་གྱིས་མི་ཁྱབ་པ་
དང་བཅས་སྐུ་འཁྲུངས། །
ཡབ་ཡུམ་གྱིས་སྐྱ་མཚན་དགེ་འཕེལ་དུ་བཏགས། དེ་ནས་རིམ་བཞིན་
མེས་པོ་སྟོང་དབོན་ཤེས་རབ་མགོན་དང༌ (འདི་ཡུམ་རྐྱང་བརྒྱུད་པའི་རྩ་བརྒྱུད་
བླ་མར་བཞེད) ཡབ་ལ་ལྷ་མོའི་སྒྲུབ་ཐབས་ཞུས་ནས་དགུང་ལོ་བཅུ་གཅིག་པ་ལ་
དཔལ་ལྡན་ལྷ་མོ་དངོས་སུ་ཞལ་གཟིགས་གྲུབ་རྟགས་སུ་བྲག་ལ་ཞབས་རྗེས་་
སོགས་བྱུང་། དེའི་ཚེ་འདུ་རུའི་གྲོང་ན་ཡུལ་གྱི་གཤེད་མ་དང་ཡབ་མེས་ཀྱི་སྐུ་
དགྲ་ཞིག་ཡོད་པ་དོན་གཉེར་ལ་སོང་བའི་ལམ་དུ་རྟས་བརྡབས་ཏེ་བསད་པས་
ཆོས་སྐྱོང་ལ་གཏང་རག་བཏང་ཞིང་ནུས་མཐུ་ཕུལ་དུ་བྱུང་བའི་གྲགས་པ་ཐོབ།
བླ་མ་རྒྱ་གར་བེ་རོ་ཙ་ན་བཛྲ་དང༌ (བལ་བོད་ཀྱི་མཚམས་ལན་དྷེ་ཞེས་བྱ་བར་བླ་
མ་བཻ་རོའི་དགོན་པ་ཡོད) དཔལ་འཛིན་ཡང་མཇལ་ནས་གདམས་ངག་མང་པོ་
དང་བྲམ་ཟེ་མཆོག་སྲེད་ཀྱི་ལུགས་ཀྱི་མགོན་པོའི་སྐོར་ཡང་ཞུས་ཏེ་སྒྲུབ་པ་མཛད།
དགུང་ལོ་བཅུ་དྲུག་པ་ཆོས་ཀྱི་རྒྱལ་པོ་ཚངས་པ་ལྷའི་མེ་ཏོག་སྟེ་བོད་རྗེ་ཁྲི་སྲོང་
ལྡེའུ་བཙན་གྱི་སྤྲུལ་པ་གཏེར་སྟོན་རྒྱལ་པོ་ལྔའམ། མཆོག་སྤྲུལ་གསུམ་གྱི་གཙོ་
བོ་མངའ་བདག་ཉང་རལ་ཉི་མ་འོད་ཟེར་ཤིང་ཕོ་འབྲུག་གི་ལོ་ལྷོ་བྲག་གཏམ་
ཤུལ་དུ་སྐུ་འཁྲུངས་པའི་ཕྱི་ལོ་ཤིང་སྦྲུལ་ལོ་ཏྲེ་ཀ་བྲག་གམ་ཆོས་འཁོར་ཀ་བྲག་བྱ་
བའི་བཀའ་གདམས་ཀྱི་དགོན་པར་རྔོག་ལོའི་སློབ་མ་ཏྲེ་བོ་མཆོག་གི་བླ་མ་དགུང་
ལོ་བདུན་ཅུ་པ་ནས་མཁན་པོ་དང་། སློབ་དཔོན་ཆག་སེང་གེ་བྲག་ལས་རབ་
ཏུ་བྱུང་། དཔལ་ཆོས་ཀྱི་གྲགས་པ་ཞེས་བྱ་བའི་མཚན་གསོལ། གཙུག་ཕུད་
དོར་བའི་ཚེ་ཡེ་ཤེས་ཀྱི་ཌ་ཀི་མ་དང་འཁོར་ལོ་སྡོམ་པའི་ལྷ་ཚོགས་ཀྱིས་མཁའ་
འགྲོ་བྱེ་བ་ཕྲག་སུམ་ཅུ་རྩ་གཉིས་ཀྱི་དབུ་སྐྲ་ཉག་མ་རེ་ལས་བྱས་པའི་ཨིནྡྲ་བྷཱུ་ཏིའི་
ཞྭ་ནག་གི་ཅོད་པན་དབུ་ལ་བཅིངས་ཏེ་དབང་བསྐུར(མཁའ་འགྲོ་བྱེ་བ་འབུམ་
659



གྱི་དབུ་སྐྲ་ཡང་ཟེར)སངས་རྒྱས་ཐམས་ཅད་ཀྱི་འཕྲིན་ལས་གཅིག་བསྡུས་སུ་
མཛད་པའི་ཕྱིར “ཀརྨ་པ”ཞེས་མཚན་གསོལ་བ་གཟིགས་པས་ཕྱིས་དེ་མཚོན་
བྱེད་དུ་དབུ་ཞྭ་ནག་པོ་བསྣབས། དེ་ནས་ཇོ་བོའི་དངོས་སློབ་ཡོལ་སྐུ་མཆེད་
གསུམ་གྱི་ཡོལ་ཆོས་དབང་ཞེས་གྲོས་ཉི་ཟེར་ལ་འགེལ་བའི་གྲུབ་རྟགས་ཅན་དེ་
དང་། དེའི་སློབ་མ་དགེ་བཤེས་ཀྲ་ར་བ་མཆེད་གཉིས་ལས་ཇོ་བོའི་ལུགས་ཀྱི་
བདེ་མཆོག་གི་དབང་དང་། མི་གཡོ་བ་སོགས་གསང་སྔགས་ཀྱི་སྒྲུབ་ཐབས་
མང་པོ་དང་། བཀའ་གདམས་ཀྱི་ཆོས་སྐོར་ཅི་རིགས་གསན་ཅིང་བསྒྲུབས་
པས་སོ་སོའི་གྲུབ་རྟགས་ཐོན། དེ་ནས་དགུང་ལོ་བཅུ་དགུ་བཞེས་པ་ན་རབ་
བྱུང་གཉིས་པའི་ས་སྦྲུལ་ལོ་སྟེ་སྤྱི་ལོ་1128ལོ་སྟེ་དབུས་སུ་ཡར་བྱོན། ཉི་ཤུ་བ་
ལ་སྟོད་ལུང་སེ་ཐང་དུ་དགེ་བཤེས་རྒྱུ་དམར་བའི་གྲྭ་སར་རྟ་སྒ་ཕོག (འདི་དམར་
བྱང་ཆུབ་གྲགས་ཞུ) འབྲི་གསེར་དུ་དམར་ཆོས་ཀྱི་རྒྱལ་པོ་གསུངས་( རྔོག་ལོའི་
སྲས་ཀྱི་ཐུ་བོ་བཞིའི་ གྲས་ཁྱུང་རིན་ཆེན་ གྲགས་དང་། སྤྱན་སྔ་ཚུལ་ཁྲིམས་
འབར་གྱི་སློབ་མ་དང༌། བྱ་འདུལ་བ་བརྩོན་འགྲུས་འབར་གྱི་མཁན་པོ་ཡིན)
རྒྱ་དམར་བ་བྱང་ཆུབ་གྲགས་དང་། ཁོང་གི་སློབ་མ་བོད་སྐད་རིགས་གཅིག་ལ་
མཁས་པ་དགེ་བཤེས་ཕྱ་པ་ཆོས་སེང་གཉིས་ལས་དབུ་མ་རང་རྒྱུད་ཤར་གསུམ་
དང་། ཚད་མ་སྡེ་བདུན། བྱམས་པ་དང་་འབྲེལ་བའི་ཆོས་སྡེ་ཉི་ཤུ་ལ་མཁས་
པར་སྦྱངས། གསང་ཕུར་ཡང་བཞུགས་ཏེ་གྲྭ་སྐོར་མཛད་པས་ཁམས་པ་མི་
གསུམ་ཞེས་གྲགས་པ་བྱུང༌། ཨ་ཏི་ཤའི་སྤྲུལ་པར་གྲགས་པ་འཕན་ཡུལ་པ་ཚབ་
ལོ་ཙཱ་བ་ཉི་མ་གྲགས་པ ( པ་ཚབ་སྟོད་པ་ཡིན) ལས་དབུ་མ་རིགས་ཚོགས་དང་
ཐལ་འགྱུར་གསན། འཕན་ཡུལ་དགེ་བཤེས་ཤ་ར་བ་བྱམས་པ་སངས་ རྒྱས་
དང་། དེའི་སློབ་མ་རྣལ་འབྱོར་བ་ཤེས་རབ་རྡོ་རྗེ་སྟེ་དཔལ་རྒ་ལོ་པ་གཉིས་
ལས་བཀའ་གདམས་ལམ་རིམ་དང་བློ་སྦྱོང་དོན་བདུན། དུས་འཁོར་སྦྱོར་
དྲུག་དང༌། མགོན་པོ་བྱ་རོག གཞན་ཡང་བཀའ་གདམས་ཀྱི་ཆོས་ཇི་སྙེད་
660



གསན་ཏེ་ཁོང་རྣམ་གཉིས་ལོ་དྲུག་བསྟེན། དེ་ནས་ཞང་ཤ་ར་བའི་སློབ་མ་བྱང་
སེམས་བཀའ་བབས་བཞིའི་གྲས། ལོངས་སྤྱོད་ལ་བཀའ་བབས་པ་མཁན་པོ་
མལ་འདུལ་བ་འཛིན་པ ( ལྷོ་རོང་དང་དེབ་དམར་ལས་མལ་ཕུག་པའང་ཟེར)
དང་ལས་ སློབ་ཡེ་ཤེས་བློ་གྲོས། གསང་སྟོན་མཁན་པོ་མལ་ གྱི་གཅུང་གིས་་
མཛད་དེ་བསྙེན་པར་རྫོགས་པའི་སྡོམ་པ་བཞེས་ནས་དམ་པའི་ཆོས་འདུལ་བ་ལ་
མཁས་པར་མཛད། དེའི་ཚེ་འཕན་ཡུལ་རྒྱལ་ལྷ་ཁང་དུ་དཔལ་རྒ་ལོ་པ་དང་།
ཤ་ར་བའི་སློབ་མ་ཁམས་པ་ཨ་སེད་གཉིས་བཞུགས་པ་ལ་དུས་འཁོར་སྦྱོར་དྲུག་
དང༌། མགོན་པོ་བྱ་རོག་སོགས་བསྐྱེད་རྫོགས་ཀྱི་གདམས་པ་མང་པོ་དང་ཇོ་བོ་
སློབ་མ་ཡོལ་ཆོས་དབང་དང་། རོང་པ་འགར་དགེ (འདིས་ཇོ་བོ་སྤྱན་འདྲེན་ .
པར་མང་ཡུལ་དུ་བྱོན་རྟེན་དགེ་བསྙེན་ཡིན) ཁོང་གི་སློབ་མ་སྤེན་ཕུག་པ་ཡོན་
རྒྱལ་ལམ་སྟོན་རྒྱལ། མེས་སྟོན་ཚོན་བུའི ( མེས་ཚོན་པོ་ཡང་ཞུ)སློབ་མ་་་
སྐྱབས་མོ་སྤང་ཁ་བ། དར་ཡུལ་གྱི་ར་ལྕགས་སྟོན་ཚུལ། བླ་མ་བྲག་དཀར་བ།
གཤེན་པ་རྡོར་སེབ་ལ་སོགས་པ་མང་དུ་བསྟེན་ནས་བཀའ་གདམས་གཞུང་མན་
ངག ཕག་མོ་རིན་ཆེན་རྒྱན་དྲུག དགྱེས་རྡོར་གདམས་བཤད། ལམ་
འབྲས་ཞི་བྱེད། མཚན་ཉིད་རིག་པའི་གཞུང་ཆེན་པོ་ལྔ་ལ་སོགས་བོད་ཡུལ་ན་
སྤྱིར་གྲགས་པའི་གཞུང་མན་ངག་ཐམས་ཅད་གསན། དེ་ནས་དགུང་ལོ་སུམ་
ཅུ་པ་རྗེ་དྭགས་པོ་ལྷ་རྗེ་རེ་གཅིག་བཞེས་པ་རབ་བྱུང་གཉིས་པའི་ས་མོ་ལུག་གི་ལོ་
སྟེ ( སྤྱི་ལོ1139) ལོ་རྗེ་སྒམ་པོ་པ་མཇལ་དུ་བྱོན (གཞོན་ནུ་བྱང་ཆུབ་ཀྱིས་་
བསྒྲིགས་པའི་རྣམ་ཐར་རེའུ་མིག་མར་ནི་དུས་མཁྱེན་ཞབས་ཀྱི་དགུང་ལོ་གསུམ་
བཞེས་པའི་སྐབས་ཡིན་པར་བྲིས་ཀྱང་ཆོས་འབྱུང་མང་པོ་ ཞལ་མཐུན་པར་་་་
དགུང་ལོ་སུམ་ཅུ་ཡིན) ལམ་དུ་ དྭགས་པོ་བྲག་ ཁ་ བའི་དགོན་པར་བཀའ་་་་
གདམས་མན་ངག་བརྒྱུད་པ་དགེ་བཤེས་བྱ་ཡུལ་པའི་སློབ་མ་དགེ་བཤེས་ཤ་བ་
གླིང་པ་དང༌། དྭགས་སྒོམ་ཚུལ་ཁྲིམས་སྙིང་པོ་བཞུགས་པ(དྭགས་པོ་རིན་པོ་
661



ཆེའི་གཅེན་གཉིས་པ་རྟོར་འབར་གྱི་སྲས་ཏེ་དེབ་ཐེར་ལ་ལར་སྒོམ་ཚུལ་ལམ།
སྒོམ་ཆུང་ཤེས་རབ་བྱང་ཆུབ་ཀྱང་འཁོད་འདུག)དང་མཇལ་གདན་བཞི་སོགས་
གསན་པས་སློབ་དཔོན་ཡི་དམ་དུ་མཇལ ( སྒྲོལ་མ་དཀར་མོར་ཞལ་གཟིགས)
ཁོང་གིས་ཞུ་སྣ་མཛད་ནས་དྭགས་ལྷ་སྒོམ་པོར་བྱོན། ཟླ་བ་གཉིས་མཇལ་ཁ་མ་
བྱུང༌། དེ་ནས་དུས་མཁྱེན་དགུང་ལོ་30ལ་སྒོམ་ཚུལ་དགུང་ལོ་24དང་མཉམ་
མེད་དྭགས་པོ་ལྷ་རྗེ་དགུང་ལོ་6པ་དང་མཇལ་ཏེ་མཇལ་མ་ཐག་དར་བཅུ་གསུམ་
གྱི་མེ་ཏོག་ཕུལ་ནས་གདམས་ངག་ཞུས་པས་བཀའ་གདམས་ཀྱི་ལམ་རིམ་རགས་
ཙམ་གསུངས་ནས། ངས་ཀྱང་འདི་བསྒོམས་པ་ཡིན་ཁྱོད་རང་ཡང་འདི་་་་་
སྒོམས་གསུངས། དགྱེས་རྡོར་གྱི་དབང་ཞུས་པས་ཆོས་རྗེ་དགྱེས་མཛད་རྡོ་རྗེ་
འོད་ཀྱི་དྲ་བར་བཞུགས་པ་ཞིག་ཏུ་གཟིགས། དབང་དང་གདམས་ངག་རིམ་
པར་ཞུས་ཐོག་ཐབས་ལམ་གྱི་གདམས་ངག་ཞུས་ཏེ་བསྒོམས་པས་ཞག་དགུ་ནས་
དྲོད་རང་འབར་དུ་བྱུང༌། ན་བཟའ་ཆིག་རྐྱང་བྱས་ནས་ཟླ་བ་དགུར་ཕྱག་
མཉམ་བཞག་རྡུལ་དང་མ་བྲལ་བར་བསྒོམས་པས་ཏིང་འཛིན་གྱི་ཡོན་ཏན་་་་
དཔག་ཏུ་མེད་པ་འཁྲུངས། ཞུ་སྣ་དང་བདག་རྐྱེན་གཉིས་ཀ་རྗེ་སྒོམ་ཚུལ་གྱིས་
མཛད། ཆོས་རྗེས་ལུང་བསྟན་ནས་ཟངས་རི་ལ་བསྒོམ་དུ་བྱོན་ཏེ་ཏིལ་ཕུག་ཏུ་
ཟླ་བ་བཞི། ཕག་གྲུར་ཟླ་བ་གཅིག་དང་ཞག་ལྔ་བསྒོམས་པས་སེམས་གནས་ལ་
རང་དབང་ཐོབ་པ་དང་རླུང་ཉམས་དཔག་ཏུ་མེད་པ་བྱུང་། ། ལྷག་མཐོང་སྤྲིན་
བར་གྱི་ཉི་མ་འདྲ་བ་བྱུང་། སླར་བླ་མའི་སྤྱན་སྔར་བྱོན་ནས་སྒམ་པོར་ལོ་
གསུམ་དཀའ་ཐུབ་དྲག་པོ་མཛད་ཅིང་བསྒོམས་པས་སྒོམ་ཆེན་བརྒྱད་བརྒྱའི་
ནང་ནས་སྒོམ་སྲན་ཆེ་བར་གྲགས། དེ་ནས་བླ་མའི་བཀའ་བཞིན་འོལ་ཁར་
བསྒོམ་དུ་བྱོན། བྲག་གུ་རི་བོ་ཆེའི་བྲག་ཕུག་གཅིག་ཏུ་བཞུགས་པས་བུད་མེད་
གཅིག་བྱུང་ནས་ཁྱོད་འདིར་མ་འདུག་ངའི་མ་ཇོ་འོང་ཟེར་བས་དེ་བྲག་སྲིན་མོ་
ཡིན་པར་དགོངས་ནས་བྱམས་སྙིང་རྗེ་བྱང་ཆུབ་ཀྱི་སེམས་གནད་དུ་བསྣུན་ཏེ་ཟླ་
662



བ་བཅུ་བཞི་བསྒོམས་པས་དྲོད་ཀློང་དུ་ཚུད། རླུང་ཉིན་ཞག་རེ་ལ་ལན་བཞི་རེ་
ལས་འཛིན་མི་དགོས་པ་དང་། རྟགས་ངོ་མཚར་ཅན་མང་པོ་དང༌། ངེས་
ཤེས་ཁྱད་པར་ཅན་ཐུགས་ལ་འཁྲུངས། སྙིང་པོའི་དོན་ལ་སྒྲོ་འདོགས་ཆོད་
པས་ཤིན་ཏུ་དགྱེས་ནས་ཆོས་རྗེ་རིན་པོ་ཆེ་དྭགས་པོ་བྱ་ལྐོག་དགོན་པར་བཞུགས་
པ་ལ་མཇལ་དུ་བྱོན། རྟོགས་པ་ཕུལ་བས་ཁམས་པ་སེ་བོ་ལ་རེ་བ་ཆེ་བ་ཡིན་ཏེ་
ཁྱེད་ཀྱིས་ནོར་འདུག་ད་དུང་སྒོམས་གསུངས། ངའི་དེ་ནོར་ས་མི་འདུག་ཀྱང་
བླ་མའི་བཀའ་ཡིན་དགོངས་ནས་སླར་ཡང་སྒམ་པོར་ཟླ་བ་དྲུག་ཏུ་བསྒོམས་པས་
སྔར་གྱི་དེ་ལས་མ་འགྱུར། བླ་མ་ལ་ད་ནི་ལོར་བསྒོམས་ཀྱང་ངོ་བོ་ལ་བསྐྱེད་
འོང་རྒྱུ་མི་འདུག་པས་ནོར་ན་ཡང་ང་རང་གི་དེ་ག་བསྒོམས་པ་ལགས་ཞུས་པས།
བླ་མའི་ཕྱག་སྤྱི་བོར་བཞག་ནས་བུ་འཁོར་བ་དང་འབྲེལ་ཐག་ཆོད་པ་ཡིན་ནོ་
ཨང་གསུངས།་ གནས་ལུགས་དོན་གྱི་ངོ་སྤྲོད་སེམས་ཉིད་ཡིད་བཞིན་ནོར་བུ་
ངོས་གཟུང་བའི་གདམས་ངག་གནང་། དེར་དྭགས་པོ་ཁུ་དབོན་ལ་མཐོང་
སྣང་བཟང་པོ་མང་དུ་བྱུང་གསུངས། དེ་ནས་ཆོས་རྗེའི་བཀའ་བཞིན་དགུང་
ལོ་སུམ་ཅུ་སོ་དྲུག་པར་གཙང་ཕྱོགས་ལ་སྟོད་མན་ཆད་དུ་ལྡོམ་བུ་ལ་བྱོན་པའི་ཚེ་
གཉལ་ལ་ལམ་ཕྱུང་ནས་ལྷོ་བྲག་བརྒྱུད་དཔལ་རིར་བྱོན། ཁམས་པ་བཞི་དང་
འགྲོག་ནས་ཕག་རིར་ཚུར་བྱོན་པའི་ལམ་ཁ་ཞིག་ཏུ་དཔོན་སློབ་ལྔས་གྲོ་བཏབ།
གཉིས་ཀྱིས་ཤིང་འཐུར་སོང་། གཉིས་ཀྱིས་ཐབ་ཀ་བྱེད་པའི་ཚེ་ཐོག་ལྷུངས་
ནས་མདུན་གྱི་གཉིས་ལ་ཕོགས་པས་ཤི། རིན་པོ་ཆེ་ལ་རྨི་ལམ་གྱི་སྣང་བ་ཙམ་
ལས་མ་བྱུང་གསུངས། དེ་ནས་ལ་སྟོད་གྱི་མདར་མི་ཉག་གི་ཡུལ་དུ་ས་ཕུག་
གཅིག་ན་བླ་མ་མི་ལའི་སློབ་མ་དགེ་ཚུལ་སྤུན་གཉིས་འདུག་པའི་ཆུང་བ་དེ་ལ་
ཕྱག་ཆེན་རྟེའུ་སྐོར་དྲུག་གི་གདམས་ངག་ཞུས། དེ་ནས་མར་ཕེབས་འཕན་
ཡུལ་བྱ་བཟང་བྲག་ལ་དབྱར་དགུན་འདག་སྦྱར་གྱི་སྒྲུབ་པ་མཛད་པས་གཏུམ་
མོའི་ཡོན་ཏན་དཔག་ཏུ་མེད་པ་བྱུང་། བེ་རོ་ཙ་ནའི་སྔགས་དང་ཨཱ་ལི་ཀཱ་ལི་
663



དང་ཌ་མ་རུའི་སྒྲ་དངོས་སུ་ནམ་མཁའ་ལས་གསན། བདེ་མཆོག་ཡབ་ཡུམ་
ཞལ་གཟིགས། བྲག་ལ་ཐོགས་པ་མེད་པའི་རྫུ་འཕྲུལ་བསྟན་པས་བླ་མ་བྲག་
པར་གྲགས། སྐུ་ཆབ་བདུད་རྩི་ཞལ་ལུད་སོགས་ཐམས་ཅད་ཀྱང་ཡུང་འབྲུ་ལྟ་
བུའི་རིང་བསྲེལ་ཁ་དོག་སྣ་ཚོགས་པ་དབྱིབས་སུ་ཡིག་འབྲུ་དང༌། མཆོད་རྟེན།
ཕྱག་མཚན་སོགས་མཐའ་ཡས་པ་བྱོན་པ་བྱ་བཟང་གི་ཕུག་པ་གང་ཡོད་པར་
གྲགས། དེ་རྣམས་མངོན་སུམ་དུ་འཕར་བ་དང་ལྡིང་བ་སྒྲ་འོད་དང་བཅས་
འཕེལ་བ་དང་འགྲིབ་པ་སོགས་བྱུང་བས་ཐམས་ཅད་ཀྱིས་སྒྲོ་འདོགས་ཆོད་པར་
སྐད། ཡང་ཆོས་རྗེའི་དྲུང་དུ་བྱོན། སྒམ་པོར་ཟླ་བ་དགུ་བཞུགས། དེར་
ཆོས་རྗེས་ལུང་བསྟན་ཏེ་ཚྭ་བྲེ་ལྔ་བསྣམས་ནས་མོན་གྱི་རྒྱལ་པོ་ག་ཐུང་གི་སར་
བྱོན། དེའི་བཙུན་མོ་བོད་མོ་ཞིག་ཡིན་ པས་ ཕ་མིང་གི་ཞེན་བྱས་ཏེ་ལོ་ཙཱ་་
བསྒྱུར། ཚྭ་དེས་ཕྱག་རྟེན་བྱས་ཏེ་ རྒྱལ་པོ་དང་མཇལ། .རྒྱལ་པོས་ཀྱང་
མཆོད་གནས་སུ་བཀུར། མོན་ཤ་འུག་སྟག་སྒོའི་དོམ་ཚང་ཤེལ་གྱི་བྲག་ཕུག་ཏུ་
བསྒོམས (མོན་གྱི་ཕྱོགས་བཞིར་གླིང་བཞི་ཡོད་པས་བྱང་དུ་བར་ཆད་སྲུང་བའི་
སྟག་གི་སྒོ་མོ་དང༌། སྐུ་གསུང་ཐུགས་ཀྱི་གནས་གསུམ་ཡོད་པ་ལས། སྐྱོན་
ཆེན་པོའི་སྐུ་ཡི་གནས་ཆེན་བྱང་ན་དོམ་ཚང་ཤེལ་གྱི་བྲག་ཕུག་ཅེས་གསུངས་པ་
དེ་ཡིན) པས་འཁོར་འདས་དབྱེར་མེད་ཀྱི་རྟོགས་པ་བརྙེས། ལན་གཅིག་་
རྒྱགས་ཟད་ནས་གྲོང་དུ་བྱོན་པའི་ལམ་ཁར་ནགས་གསེབ་ཏུ་སྟག་གཅིག་བྱུང་བ་
དང༌། ཕ་ཝང་ཞིག་གི་སྟེང་དུ་བཞུགས་པས་དེར་སྐོར་བ་མང་པོ་བྱས་ནས་
སོང་། དེ་ནས་ཅུང་ཟད་བྱོན་པའི་ལམ་དུ་ཞིང་སྐྱོང་གི་ཌ་ཀི་མ་ མི་མོ་་་
གཟུགས་སུ་འཛིན་པ་གཉིས་ཀྱིས་ཀུ་བ་ཕྱེད་གཤགས་ཐོད་གཟུགས་བདུད་རྩིས་
བཀང་སྟེ་དྲངས། དེ་ནས་རྒྱལ་པོའི་ཕོ་བྲང་ནས་རྒྱུགས་བླངས་ཏེ་ཡང་བསྐྱར་
སྒྲུབ་པ་མཛད། སླར་རྒྱལ་པོས་རས་དོས་འགའ་དང་དུག་སྔགས་ཞིག་རྫོང་
བར་ཕུལ་ཏེ་བོད་དུ་ཚུར་བྱོན་པས་ལམ་དུ་གངས་ཆེན་པོ་བབ་པའི་ཚེ་ཌ་ཀི་མས་
664



གཏུམ་མོ(ལ་བ་མ)གནང་སྟེ་གངས་གསེབ་ཏུ་སྐུ་གཅེར་བུར་བཞུགས་པས་ཉེ་
འཁོར་གྱི་ཁ་བ་ཆུར་བཞུ། རས་ཕྱམ་ཉེ་གནས་ལ་བཀབ། ་ དེ་ནས་ལོ་རེར་རྗེ་
བཙུན་རས་ཆུང་རྡོ་རྗེ་ གྲགས་ གི་དྲུང་དུ་མཇལ་བར་བྱོན་པས་ རས་ཆུང་པའི་
མནལ་ལམ་དུ་བུད་མེད་ཤིན་ཏུ་མི་སྡུག་པ་གཅིག་འོངས་ནས་སང་སྤྲུལ་པ་གཅིག་
སྤྲུལ་པ་མཇལ་དུ་འོང་བས་གདམས་ངག་སྟོན་ཅིག་ཟེར་ནས་མི་སྣང་བར་གྱུར་
བས། ཕྱི་ཉིན་དུས་མཁྱེན་ཕེབས་ཏེ་ཟླ་བ་གཉིས་སུ་རས་ཆུང་བ་བསྟེན་ཏེ་ཐུན་
འཇོག་ལ་སོགས་པ་ནཱ་རོ་མི་ཏྲིའི་གདམས་ངག་མང་དུ་གསན་ཐོག་མི་ལ་དང་ཏེ་
ཕུའི་གདམས་ངག་ སོགས་ཀྱི་ཕུ་ཐག་བཅད། ཐབས་ཉམ་ལ་སྨར་ཁྲིད་དུ་་་
མཛད་པས་བདེ་སྟོང་ལྷན་ཅིག་སྐྱེས་པའི་ཡེ་ཤེས་ཀྱི་རང་ངོ་འཕྲོད་པ་མེ་ལོང་
ལས་བཞིན་མཐོང་བ་བཞིན་བྱུང་གསུངས། ཡང་རྗེ་བཙུན་མི་ལའི་དངོས་
སློབ་རྩེ་མོ་ནམ་མཁའ་གསལ་སྒྲོན་དང་སྔགས་སྐྱེས་ལྷན་ཅིག་སྐྱེས་པའི་སྒྲོལ་མ་
དང༌(རྗེ་མི་ལས་མཆོག་གི་རྣལ་འབྱོར་ཕོ་མོ་གསུམ་གསུང་བ་མི་རྣམས་འདུལ་
བའི་མཆོག་སྒམ་པོ་བ་མི་མ་ཡིན་འདུལ་བའི་མཆོག་ཚེ་རིང་མ། ཌཱ་ཀི་མ་་
རྣམས་འདུལ་བའི་མཆོག་སྔགས་སྐྱེས་ཅེས་གསུངས་པ་དེ་ཡིན) དགེ་ཚུལ་སྤུན་
གཉིས་སོགས་རྗེ་མི་ལའི་དངོས་སློབ་བདུན་བསྟེན་ནས་གདམས་ངག་ཟབ་མོ་
མང་དུ་ཞུས། དེ་ནས་སྒམ་པོར་བྱོན་ནས་ཆོས་རྗེ་དང་མཇལ་བའི་དུས་སུ།
ཁྱོད་ལ་སྐོར་བ་བྱེད་པའི་སྟག་དེ་མཁའ་འགྲོའི་སྤྲུལ་པ་ཡིན། བདུད་རྩི་འདྲེན་
པའི་བུད་མེད་གཉིས་ཀྱང་ཞིང་སྐྱོང་གི་མཁའ་འགྲོ་མས་ཁྱོད་ལ་དངོས་གྲུབ་སྟེར་
བ་ཡིན་གསུངས་པ་ སོགས་ སྔོན་མཁྱེན་ཐོགས་མེད་དུ་གསུངས། དེར་་་་་
གཅིག་བཞུགས་ནས་ཡང་བླ་མའི་བཀས་གཙང་གི་ཇོ་མོ་གངས་དཀར་དུ་བྱོན།
སློབ་དཔོན་པད་མའི་བཞུགས་གནས་ ཕ་ཝང་དཀར་ལེབ་ཏུ་ཟླ་བ་བཞི་བཅུད་
ལེན་མཛད་ནས་བསྒོམས་པས་ཌ་ཀི་མ་རྣམས་ཀྱིས་འཚོ་བ་ཡང་སྦྱར་ནས་ཉམས་
རྟོགས་ཁྱད་པར་ཅན་འཁྲུངས་དེར་ཐུགས་དམ་ཞེ་བཅད་ཀྱི་མགུར་ཡ་་་་་་
id ir
665



གསུངས། ལར་མོས་གུས་མེད་ན་ཡོན་ཏན་མི་འབྱུང༌། ངས་བླ་མ་ལ་ཐ་མལ་
གྱི་འདུ་ཤེས་སྐད་ཅིག་ཀྱང་སྐྱེ་མ་མྱོང༌། ཁྱད་པར་དེ་དུས་བླ་མ་ལ་སངས་རྒྱས་
དངོས་ཀྱི་འདུ་ཤེས་བྱུང་གསུངས། སྟོན་ཀ་ལྡོམ་བུ་ལ་བྱོན་པས་སྙེ་མོ་ཉེ་དྲུང་
( སྙེ་མོ་སྨོན་མཁར་རྫོང་གི་ལྟག་ཉེ་དྲུང་ན་ཡོད)གི་འཕྲང་ལམ་ནས་མར་བྱོན་
རྫིང་ཁ་ཞིག་ཏུ་ཁང་པ་གཅིག་གི་མདུན་དུ་བུད་མེད་བཞི་ཐགས་འཐག་གིན་སྣང་
བས་གཅིག་གིས་ཇོ་བོ་གྲོ་གསོལ་ཟེར་བ་སོགས་བདེ་མཆོག་སྙིང་པོའི་རྣལ་འབྱོར་
མ་བཞི་མི་མོའི་སྣང་བས་བལ་ཡུལ་ཕམ་ཐིང་ནས་ཁྱིམ་བདག་ཨ་ཤོཀའི་བུ་མོ་
རྡརྨ་སིདྷ་བྱ་བ་སྐྱེ་བ་བདུན་པའི་རོ་ཀརྟི་ཀའི་དུར་ཁྲོད་དུ་བསྐྱལ་བ་སྐད་ཅིག་
གིས་བླངས་པའི་སོར་མཛུབ་ཀྱི་ཚོད་མ་དང་། ལྷའི་བདུད་རྩི་འོ་མ་འདྲ་བ་
དྲངས་ཏེ་གསོལ་བས་ཏིང་ངེ་འཛིན་ནམ་མཁའ་དང་འདྲ་བ་འཁྲུངས། སྐུ་
ལུས་རས་བལ་ལྟར་ཡང་ལ་བདེ་བ་བྱུང་། ཕྱག་ཚང་བའི་བུད་མེད་དེའི་མཐེ་
བོང་ལ་བདེ་མཆོག་གི་སྐུ་རྫོགས་པར་གཟིགས། དེ་ནས་གཞུ་སྙེའི་བར་དུ་རྫོང་
ཞེས་པ་དགོན་པའི་མདུན་དུ ( ཕྱིས་རྫོང་ཤར་ནུབ་ཟེར་བ་དེ་འདྲ) བཙུན་པ་
ཞིག་ཕྱུགས་འཚོ་བ་དང་འཕྲད། ཡས་ཀིའི་དགོན་པ་ན་སུ་བཞུགས་དྲིས་པས་
ངའི་སློབ་དཔོན་བཞུགས་ཟེར། འོ་ན་མཇལ་བར་ཞུ་དང་གསུངས་པས་་་་་
མཚམས་བྱས་ཡོད་ཟེར། ཅིས་ཀྱང་མཇལ་བར་ཞུ་གསུངས་པས་ངས་བླ་མ་ལ་
ཞུ་ཡི་ཟེར་ནས་སོང་། དར་ཅིག་ནས་ཡར་བྱོན་ཟེར་ནང་དུ་བྱོན་པས་བཙུན་
རྒན་ཕོ་མོ་གཉིས་སྣང་བ་ལ་ཕྱག་མཛད་པས། ཕྱག་མ་བྱེད་ལས་ཀྱི་ཕྱག་རྒྱ་མ་
ཡོད་ཅེས་པའི་བརྡ་མཛད་ཀྱང་ཕྱག་ལེགས་པར་འཚལ། དེ་ནས་ཇ་གྲལ་དུ་བླ་
མའི་ཞལ་ནས་ཁྱོད་ལ་དེ་རིང་བུད་མེད་བཞིས་དྲོ་དྲངས་པ་དེ་ཌ་ཀི་མས་དངོས་
གྲུབ་གནང་བ་ཡིན་པའི་ལོ་རྒྱུས་རྣམས་གསུངས། ད་ལྟ་དེ་ན་ཡོད་དམ་ཞུས་
པས། ཁ་ཆེའི་གྲོང་ཁྱེར་སམ་བ་ཏའི་དུར་ཁྲོད་ན་ཟླ་བ་ནག་པའི་ཉི་ཤུ་ལྔ་ལ་
མཁའ་འགྲོ་མ་འདུ་བའི་ཚོགས་མཆོད་ལ་སོང་ཟིན་གསུངས། མོན་གྱི་ལམ་དུ་
666



བཏུང་བ་དྲངས་མཁན་དེ་གཉིས་ཀྱང་ཞིང་སྐྱོང་གི་ཌ་ཀི་ཡིན་གསུངས། རྗེའི་
ཐུགས་ལ་རྫོང་དགོན་འདི་བླ་མའི་འཕར་ཚང་དགོན་པ་དང་འདྲ་སྙམ་དུ་
དགོངས་ཚེ། ཁྱོད་ཀྱི་བླ་མའི་འཕར་ཚང་དགོན་པ་དེ་ངའི་འདི་འདྲ་ཞིག་ཡོད་
ཨང་གསུངས། དེ་ལ་སོགས་པའི་སྔོན་མཁྱེན་དུ་མ་གསུངས། བླ་མ་རྫོང་བ་
ནས་ཕྱག་ཆེན་ཐོག་བབ་དང་། བདེ་མཆོག་ལཱུ་ནག་དྲིལ་གསུམ་སྐྱེད་རྫོགས་
སྦྲགས་མ་སོགས་གདམས་ངག་མང་དུ་གསན། ཁྱོད་ཀྱིས་བླ་མ་ལྷ་རྗེས་ཅི་་
གསུང་གྱིས་གསུངས་པ་སོགས་ཞལ་ཏའང་མང་དུ་མཛད་དེ (བླ་མ་རྫོང་པ་འདི་
པཎ་ཆེན་ནཱ་རོའི་གསུམ་སློབ་ཡིན་པར་གྲགས་ལ། ལྷོ་རོང་ཆོས་འབྱུང་ལས་
བལ་ཡུལ་ཕམ་ཐིང་གི་པུ་རང་བ་ཤེས་གྲགས་ཞེས་བཤད) སྒམ་པོར་ཕྱག་འབུལ་
དུ་ཕེབས་པ་ན། ཆོས་རྗེ་རིན་པོ་ཆེས་དོ་ནུབ་གྲོལ་སྒྲོམ་དང་། ཁམས་པ་སེ་
བོ་གཉིས་སྡོད་གསུངས་ནས་ཉམས་དགའ་བའི་ཞལ་ཏ་དང་མངོན་མཁྱེན་མང་
པོས་ གསུངས། ཁྱོད་ ལ་ དེ་ འདྲ་ བ་ མཁྱེན་ པའི་བླ་ མ་ ཡོད་ དམ་ གསུངས།
ཡོད་ལགས་ཞུས་པས། བླ་མ་དེ་ནཱ་རོ་པའི་གསུམ་སློབ་ཡིན་གསུངས། སྔར་
མཁའ་འགྲོས་འཚོ་བ་རིམ་པར་དྲངས་པ་སོགས་ཇི་ལྟ་བར་མཁྱེན་ནས་གསུངས་
ཤིང་། ངའི་བླ་མ་མི་ལ་དེ་ཟད་པར་གྱི་ཏིང་ངེ་འཛིན་ལ་བཞུགས་པའི་དུས་སུ་
ངས་མེའི་རྣམ་པར་མཐོང་ནས་བྲོས། ཆུའི་ཏིང་འཛིན་ལ་བཞུགས་དུས་ལྟེང་
ཀ་ཞིག་ཏུ་མཐོང་། ཟད་པར་གྱི་ཡོན་ཏན་དང་མངོན་པར་ཤེས་པ་རྒྱ་ཆེན་པོ་
མངའ་ཡང་ཁོང་ལ་རློམ་པ་རྡུལ་ཙམ་མེད། སྤྱིར་སྒོམ་ཆེན་པ་ཡོན་ཏན་ལ་
རློམས་སེམས་སྐྱེ་མི་རུང་གསུངས་ནས། བསྐྱེད་རིམ་ལྷན་ཅིག་སྐྱེས་མ་དང༌།
རྫོགས་རིམ་རླུང་སེམས་དབྱེར་མེད་སོགས་གཞན་ལ་མ་གནང་བའི་གདམས་
ངག་ཐམས་ཅད་ལྷག་མ་མ་ལུས་པ་རྫོགས་པར་གནང༌། བུ་ཁྱོད་སྒྲུབ་པ་ཁམས་
ཀྱི་ཀཾ་པོ་གངས་རར་གྱིས། འགྲོ་དོན་དབུས་གཙང་ཁམས་གསུམ་ལ་ཁྱབ་པ་
འོངས་ཞེས་ལུང་བསྟན། ཟངས་ལུང་དུ་སློབ་དཔོན་སྒོམ་པ(ཚུལ་ཁྲིམས་སྙིང་
667



བོ) ལ་ཐོན་ཕྱག་ཏུ་བྱོན་པས་ཀྱང་དེ་རྣམས་ཐམས་ ཅད་མཁྱེན་ནས་ཚུར་་་་
གསུངས། གྲོགས་མཆེད་བཞིས་སྒོམ་ཚུལ་ལ་དབང་ཞུས་པས་མཐོང་སྣང་་་
གཅིག་པར་བླ་མ་དཔལ་ཧེ་རུ་ཀར་གཟིགས་ནས་བླ་མ་ཉིད་ལ་ཞུས་པས། ཧེ་
རུ་ཀ་ནི་ང་ཉིད་ཡིན་གསུངས། སྤྱིར་བླ་མ་དགྱེས་རྡོར་ལ་ལན་གསུམ་དང༌།
རྣལ་འབྱོར་མ། འོད་ ཕུང་སོགས་སུ་གཟིགས་སོ《བཀའ་རྒྱུད་མགུར་མཚོ»
ལས་སྐབས་འདིར་ཁམས་པ་མི་གསུམ་འཛོམས་དབྱར་ཟླ་ར་བའི་ཚེས་10ལ་རྡོ་
རྗེའི་ ཕག་མོའི་ཚོགས་འཁོར་ཞིག་གསང་བརྟབ་ཀྱིས་མཛད་པར་ཞལ་མཐུན་
ནས་ཀ་བ་ལ་གསུམ་རེ་བསྡུས་ཆང་ཚོ་བར་བཞེད་པ་ན་རྡོར་རྒྱལ ( ཕག་མོ་གྲུ་པ)
གྱིས་སྒམ་པོའི་རྒྱབ་ནས་ཤིང་འུར་འདེད་བྱས། དབུ་སེས(དུས་གསུམ་མཁྱེན་
པ) ཆུ་དྲ་བའི་ནང་དུ་བླངས། ཤོ་སྐོམ (གསལ་སྟོན་ཤོ་སྐོམ)གྱིས་རླུང་ལག་
སོར་ལ་དྲངས་ནས་མེ་འབུད་པ་སོགས་སོ་སོའི་རྫུ་འཕྲུལ་བསྟན། གཞན་ཡང་
རྫས་རྣམས་བསགས་ནས་སྒྲུབ་མཆོད་བྱེད་པའི་ནུབ་མོར་ཁོང་རྣམས་ཐུགས་
དམ་འབར་ཏེ་གླུ་གར་གྱི་མཆོད་པ་མང་པོ་ཕུལ། ཐམས་ཅད་ཉམས་འུར་ཏེ་
བཀའ་རྒྱུད་བླ་མ་རྣམས་ཀྱི་གསོལ་འདེབས་ གྲོ་མོ་ཆེའི་མགུར་སོགས་གསུངས་
པས་ཆོས་ཁྲིམས་ལྷག་སྐྱེས་ཆང་ཁྲིམས་སོགས་ལ་ཤིན་ཏུ་དམ་པོ་ཡོད་པས་ཁོང་
རྣམས་ ལ་ བཀའ་ བཀྱོན་ དང༌ དབྱུགས་ བརྡུངས་ སོགས་ ཀྱི་ ཆད་ པ་ ཕོགས།
དགོན་པ་དང་བླ་མའི་ཞལ་ལྟ་བའི་གནས་ནས་ཕྱུང་། ཁོང་རྣམས་ཀྱིས་ཕྱག་
འཚལ་སྒང་ནས་ཕྱི་ཕྱག་བྱས་ཏེ་དགོན་པ་ནས་ཐེགས་པ་ན་མཁའ་འགྲོ་ཆོས་སྐྱོང་
ཐམས་ཅད་ཕྱི་བཞིན་འཕྲེང་། རྩི་ཤིང་ཐམས་ཅད་ཁོང་རྣམས་ཀྱི་ཕྱོགས་སུ་རྩེ་
གུག བྱ་བྱིའུ་ཐམས་ཅད་ཀྱང་སྨེ་ངག་གི་ཅ་ཅོ་སྦྱིན་བཞིན་ཐུར་དུ་འཕུར་བས་
ཆོས་རྗེས་མི་ལེགས་པ་མཁྱེན་ནས་ཐང་རྐྱང་སྦ་བེར་བསྣམས་ཏེ་ཁོང་གསུམ་ཕྱིན་
ན་ང་ཡང་འགྲོ་བ་ཡིན་གསུངས། རྗེས་སུ་བརྙེགས་ནས་བྱོན། ཕ་བོང་ཞིག་
གི་སྟེང་ནས་ན་བཟའི་སྣེ་མོས་གཡབ་སྟེ་ཡར་ཤོག་གསུངས་པའི་བརྡ་མཛད་ནས་
668



(བུ་མར་མར་མ་འགྲོ་ཡར་ཡར་ཤོག་གསུངས་པའི་ཤོག་མོ་ཡར་ཤོག་གི་གསུང་
མགུར་ཚིགས་སུ་བཅད་པ་མང་པོ་གསུངས་པས། ཁོང་གསུམ་གྱིས་དད་བརྩེ་
བཟོད་གླགས་མེད་པའི་ངང་ཕ་ཝང་རྟ་འདྲ་གཡག་འདྲའི་འགྲམ་ནས་མགྲིན་
གཅིག་ཏུ་བླ་མ་ལ་མགུར་ལེན་འབུལ་བ་སོགས་ཡར་མར་མགུར་གསུང་རེས་་
མཛད་པས་དཔོན་སློབ་ཐམས་ཅད་ཐུགས་ཉམས་འུར་ཏེ་ཕ་བོང་ཞིག་གི་སྟེང་བྲོ་
གར་མཛད་པས་ཕ་བོང་གི་སྟེང་དུ་འདམ་ལ་བརྗིད་པ་ལྟ་བུའི་ཞབས་རྗེས་ཀྱིས་
ཁེངས་བར་མཛད་པས་ཁམས་པ་མི་གསུམ་ཞེས་སྒོམ་པ་ཀུན་གྱིས་རྩེད་མེད་དུ་
བཀུར། ཞབས་རྗེས་རྣམས་ད་ལྟའང་མཇལ་རྒྱུ་ཡོད། དེ་ནས་བླ་མའི་བཀའ་
བཞིན་ཁོང་རྣམས་ལེན་གཅིག་དགོན་དུ་ཡར་ཕེབས་ནས་སོ་སོའི་སྒོམ་ཁང་ན་
ཉིན་ ཤས་ བཞུགས་ པར་ ཆོས་རྗེ་རིན་པོ་ཆེས་ སོ་ སོར་ ཞལ་ ལྟ་ མང་དུ་མཛད།
ལྷག་པར་ཁམས་པ་སེ་བོ་ལ་གདན་ས་འདེབས་དགོས་པ་སོགས་ཞལ་ལྟ་གནང་སྟེ།
(རི་བོ་རིན་ཆེན་མཆོག་འདྲའི་ངོས་ལ་ནི། ། རྒྱལ་པོ་བཞུགས་པའི་རྒྱབ་ཡོལ་
པད་འདབ་ལྟར། ། ཤིན་ཏུ་མཛེས་གནས་བྱམས་པའི་སྐུ་ཡོད་དོ། ། དེར་སོང་
དངོས་གྲུབ་དམ་པ་ཐོབ་པར་འགྱུར)ཞེས་སོགས་ལུང་བསྟན། དེ་ནས་གསོལ་
འདེབས་དང་ཕྱི་ཕྱག་ཕུལ་ཏེ་བླ་མ་དང་ཞལ་གྱེས་ནས་བྱོན་ཏེ་དཔལ་ཆེན་ཆུ་བོ་
རིར་ཟླ་བ་གཅིག་ལྷག་ཙམ་དང་། གཞུ་སྨད་ཀྱི་ལྷ་རི་རྒྱུན་པོར་དབྱར་ཟླ་་་
གསུམ། དེ་ནས་བྱུག་པོ་སོགས་སུ་བཞུགས། དགུང་ལོ་41པ་ལྕགས་ཕོ་རྟའི་
ལོ་སྒོམ་ཚུལ་དགུང་བགྲང་སུམ་ཅུ་སོ་ལྔ་ལ་སྒམ་པོའི་གདན་སར་ཕེབས། རྗེ་
སྒམ་པོ་དགུང་ལོ་དོན་གཉིས་ཡིན) བཞི་བཅུ་ཞེ་གཉིས་པར་མཁའ་འགྲོའི་་་་༌
གནས་མཁའ་འགྲོ་གསང་ཕུག་སོགས་ཡོད་པ་གཞུའི་གྲུ་བཞི་བཟུང་ནས་་་་་་་
བཞུགས་པ་ལ་བུད་མེད་གཅིག་གིས་འཚོ་བ་ཡང་ཡང་དྲངས་པ་ནི་མཁའ་འགྲོ་
མར་འདུག་གསུངས། རྗེ་དགུང་ལོ་བཞི་བཅུ་ཞེ་བཞི་པ་རབ་བྱུང་གསུམ་པའི་
ཆུ་མོ་བྱ་སྟེ་སྤྱི་ལོ ( 1453) ལོ་རྗེ་དྭགས་པོ་ལྷ་རྗེ་དགུང་ལོ་དོན་ལྔར་བཞེས་པ་ན་
669



སྐུ་ཡལ་བར་གསན་ནས་སྟབས་ཀྱིས་བྱོན་པས་འོལ་ཁའི་ཕོ་རོག་རྫོང་ཆུང་ན་སློབ་
དཔོན་སྒོམ་ཚུལ་དང་བླ་མ་འཕགས་པ་དཔོན་སློབ་དང་མཇལ། ན་བཟའ་
ནས་འཇུས་ཏེ་སྤྱན་ཆབ་བཅས་གསོལ་བ་དྲག་ཏུ་བཏབ་པས་དེ་མ་ཐག་ཆོས་རྗེ་
དྭགས་པོ་རིན་པོ་ཆེ་མདུན་གྱི་ནམ་མཁའ་ལ་མངོན་སུམ་བྱོན་ནས་ཞལ་གཟིགས་
པ་དཔོན་སློབ་ཚང་མས་མཇལ། དུས་མཁྱེན་གྱིས་ཁོ་བོའི་གདུང་བ་སེལ་བར་
བྱོན་པ་འདྲ་གསུངས(ཤ་ར་བའི་སློབ་མ་གཏུམ་སྟོན་བློ་གྲོས་གྲགས་པས་སྣར་
ཐང་གི་ཆོས་སྡེ་བཏབ་པའི་ལོ་ཡིན) དེ་ནས་གྲུ་བཞིར་ཕྱིར་བྱོན་ཏེ་འཕྲིན་ལས་ཀྱི་
གནས་མཆོག་གྲྭ་མང་གྲུ་བཞིའི་གདན་སར་བཞུགས། ཚོགས་པ་བཞི་བཅུ་
ཙམ་བསྐྱངས་ཞལ་ལྟ་མང་པོ་མཛད་དེ་འདི་ཡན་ཆད་ལ་འཚོ་བ་འཛོམས་པོ་མ་
བྱུང་ཡང་ཅི་ཡོད་བཞི་སྡེ་དང་ཚོགས་སོག་ཁོ་ན་བྱས། བསྙུང་གནས་དང་།
བཅུད་ལེན། མཁའ་འགྲོས་འཚོ་བ་སྦྱར་བ། ཏིང་འཛིན་ཀྱི་འཚོ་བ་བཅས་
ལ་བརྟེན་ཏེ་ལྟོ་རྒྱབ་ཀྱི་ཆེད་དུ་སྒྲུབ་པ་ལ་ཐང་ལྷོད་ཡེ་ནས་ཤོར་མ་མྱོང༌། ངའི་
དཀའ་ལས་ཙམ་སུས་ཀྱང་མི་ནུས། ལྟོ་རྒྱབ་ལ་གྱོང་བསྐུར་མ་ནུས་པར་དང་པོ་
ནས་འཛོམ་པོ་འདོད་པ་ལ་ཆོས་མི་ཡོང་གསུངས། རྒྱུན་དུ་ཚོགས་པ་རྣམས་ལ་
གདམས་འཁྲིད་དང་ཚོགས་མཆོད། དོན་ཞགས་ཀྱི་སྙུང་གནས་འབའ་ཞིག་
སྐྱོང་བར་མཛད། རླུང་དྷུ་ཏིར་དག་པའི་ལྟས་སུ་སྦྲུལ་ཆེན་པོས་མིད་པ་རྨིས་
བྱུང་སྟེ་དེའི་ཞག་འགའ་ཕྱིན་ནས་ཐུགས་དམ་མཉམ་རྗེས་དང་བྲལ། དུས་
གསུམ་ལ་སྒྲིབ་ཐོགས་མེད། སྐུ་བུ་ཆུང་གི་སྤྱོད་པ་མཛད་པ་ཞིག་བྱུང་། བླ་མ་
བོ་རོ་ལ་དབང་དང་བྱིན་རླབས་ཞུས་ཏེ་བདེ་མཆོག་ལྷན་སྐྱེས་དང་། རྗེ་བཙུན་
མ (འཕགས་མོ)ཨུ་རྒྱུན་མ་དང༌། ཏེ་ལོའི་དོ་ཧ་དང་། ཕྱག་རྒྱ་ཆེན་པོ་
གཏུམ་མོ་ལ་སོགས་མང་དུ་གསན། འདི་སྐབས་རབ་བྱུང་གསུམ་པའི་ཤིང་ཕོ་
ཁྱི་ཡི་ལོ་སྟེ་སྤྱི་ལོ(1254)ལ་དྭགས་སྒོམ་ཚུལ་ཁྲིམས་སྙིང་པོ་དགུང་ལོ་སུམ་ཅུ་སོ་
དགུ་བཞེས་པར་སྟོད་ལུང་དུ་གནས་བརྟན་ཤེས་རབ་གྲགས་ཀྱིས་སྤྱན་དྲངས་ཏེ་
670



མཚུར་ཕུ་ལྷ་ལུང་གི་དགོན་པ་ཕྱག་བཏབ། (འདི་དུས་དུས་མཁྱེན་དགུང་ལོ་
བཞི་བཅུ་ཞེ་ལྔ་ཡིན)རྟོགས་ལྡན་སྒོམ་པ་གསུམ་བརྒྱ་སྐོར་དང༌། ཕྱོགས་ཀྱི་
སློབ་མ་ཡང་མང་དུ་འདུས། ལྷ་ལུང་དགོན་གྱི་ཕུར་ཡང་སྒོམ་ལུང་གི་དགོན་པ་
གོང་དང་། བྲག་རལ་དགོན་པ་བཅས་བཏབ (ལྷོ་རོང་ཆོས་འབྱུང་ལས་་་་
ཀྱང་) (དེར་རྟེན་གསུམ་ཁྱད་འཕགས་མང་པོ་དང་། ཁྱད་པར་དུ་ཁམས་པ་
མི་གསུམ་ནས་བཞེངས་པའི་སྐུ་འབུམ་སོགས་ཡོད་ཅེས་གསལ) དེ་ནས་དགུང་
ལོ་ལྔ་བཅུ་པ་རབ་བྱུང་གསུམ་པའི་ས་མོ་ཡོས་ཀྱི་ལོ་སྟེ་སྤྱི་ལོ (1159) ལ་སྒམ་པོ་
ཁུ་དབོན་གྱི་ལུང་བསྟན་པ་ལྟར་མདོ་ཁམས་ཕྱོགས་སུ་འབྱོན་པར་བཞེད་དེ་གཞུ་
ནས་རྟ་ཁྲབ་ཀྱི་འབུལ་བ་དང་བཅས་སློབ་དཔོན་སྒོམ་པ་ལྷ་ལུང་ན་བཞུགས་པ་
ལ་ཕྱི་ཕྱག་ཏུ་བྱོན་པས། སློབ་དཔོན་གྱིས་ང་ཡང་ཁམས་སུ་འགྲོར་འདོད་དེ་
རྐང་པ་ན་བས་མ་བརྟོལ། བླ་མའི་བཀའ་ཡིན་པས་ཁྱེད་བྱོན། སླར་འཚོ་བ་
དཀོན་ལོད་དང་། དགེ་སྦྱོར་སྨར་ལོད་ཅི་བྱུང་ཡང་ཡར་ཤོག ཁོ་བོ་ནི་ཡུན་
རིང་མི་འཚོ་བ་ཡིན་གསུངས། དེར་རྗེ་བཙུན་གྱིས་བཤུམས་པས། མ་ངུ་བླ་
བོ་བཤད་ཀྱིས(སྐད་ཆ་བཤད་ཀྱིས་ཅེས་མཉལ་པའི་ཡུལ་སྐད་ཡིན)ཉོན་ནོ་
གསུངས་ནས། སྔར་སྒྲུབ་པ་ཇི་ལྟར་མཛད་པ་དང༌། ད་ལྟ་ཆོས་ཐམས་ཅད་
སྒྱུ་མ་ལྟ་བུར་མཁྱེན། རྡོ་རྗེ་གདན་ལ་སོགས་པའི་གནས་ཁྱད་པར་ཅན་རྣམས་
སྐད་ཅིག་གིས་གཟིགས་པར་ནུས་པ་ལ་སོགས་པའི་གསུང་གླིང་ངོ་མཚར་ཅན་
མང་པོ་བྱོན་པས་ཤིན་ཏུ་སྤྲོ་བ་བྱུང་གསུངས། སྐབས་དེར་རྗེ་དུས་མཁྱེན་གྱིས་
མཚུར་ཕུའི་གནས་ས་ལ་ཞབས་ཀྱིས་བཅག་སྟེ་རྒན་མོ་རུ་བའི་བྲག་འོག་ཏུ་ཞག་
ཁ་ཡར་བཞུགས་ཏེ་ས་གཞི་བྱིན་གྱིས་བརླབས་ཏེ་གཞི་བདག་ལ་གཏོར་མ་སོགས་
བརྗོད། གཟིམས་སྤྱིལ་ཆུང་ངུ་ཞིག་མཛད་དེ་དགོན་གནས་ཀྱི་རྟེན་འབྲེལ་
བསྒྲིགས། (མཆོད་ཁང་གོང་གི་རྒྱབ་ཏུ་ཡོད）དེ་ནས་འཕན་ཡུལ་བརྒྱུད་་
ཁམས་སུ་འབྱོན་པར་རྩམ་པས་ཏྲེ་བོ་རྣམས་ཀྱིས་འབྱོན་དུ་མ་སྟེར། དེའི་དུས་
671



སུ་བླ་མ་ ཕག་མོ་གྲུ་པས་བཙུན་པ་ཡེ་ཤེས་འོད་ལ་འཕྲིན་བསྐུར་ཏེ། ཁྱེད་་
ཁམས་སུ་མ་བྱོན་གལ་ཏེ་འབྱོན་ན་ཡང་དབང་བསྐུར་དང་རབ་གནས་མང་པོ་མ་
མཛད། སྐུ་ཚེ་ལ་བར་ཆད་བྱུང་དོགས་ཡོད་ཅེས་གསུངས་པ་ལ། རྗེ་བཙུན་
གྱི་ཞལ་ནས་ཁོང་ང་ལ་ཐུགས་བརྩེ་བ་ཡིན་ཏེ། ཁོ་བོ་བཞོན་ལྔ་མེད་པར་
འབྲོག་ཏུ་མི་འགྲོ། དེ་ཙམ་གྱི་གདེངས་མེད་པ་དབང་བསྐུར་དང་རབ་གནས་
མི་བྱེད། དབང་བསྐུར་ཡང་མ་བསྐུར་ཡང་བརྒྱད་ཅུ་རྩ་བཞི། རྗེ་བཙུན་
ཆེན་པོ་མི་ལའི་སྐུ་ཚེ་ཙམ་ཞིག་ཐུབ་པ་ཡིན་གསུངས། དེ་ནས་ཚུར་ལོག་ནས་
མཚུར་ངོས་བཟང༌ (རྗེ་སྒོམ་པའི་བཞུགས་གནས་ལྷ་ལུང་དང་ཉེ་བའི་ཆུ་གསུམ་
མདོ) དུ་སྒྲུབ་པ་མཛད་པས་དགེ་སྦྱོར་སྨར་ཞིང་ཐུགས་བདེ་གསལ་མི་རྟོགས་
པའི་ཉམས་འབར་བ་སོགས་ཡོན་ཏན་ཁྱད་འཕགས་པ་དང་། མདོར་ན་དེའི་
དུས་སུ་སྐུ་ལས་རིང་བསྲེལ་དཔག་ཏུ་མེད་པ་བྱོན། སྐུ་ཆབ་ཞལ་ལུས་དྲི་ཆེན་
ཐམས་ཅད་ཀྱང་རིང་བསྲེལ་དབྱིབས་དང་ཁ་དོག་སྣ་ཚོགས་པར་གྱུར། ཁྱད་
པར་དུ་ཚེམས་གཅིག་བྱོན་པ་ལ། ཚེམས་གཅིག་གིས་ཚེམས་ཆུང་མང་པོར་
གྱུར། ཅི་ཞིག་ལྟར་ན་དེ་རྣམས་རིང་བསྲེལ་དུ་གྱུར། དབྱིབས་མཆོད་རྟེན་
དང་སཱཙྪ་དང་རྡོ་རྗེ་ལ་སོགས་པའི་གཟུགས་སུ་གྲུབ་པ་དཔག་མེད་བྱོན་པ་རྣམས་
དད་ལྡན་རྣམས་ཀྱིས་ཕྱོགས་ཕྱོགས་སུ་གདན་དྲངས། རྗེ་སྒོམ་ཚུལ་ལ་ཡང་
དད་རྟེན་དུ་ཕུལ། ཤིན་ཏུ་དགྱེས་པར་བྱུང་གསུངས། ཁྱད་པར་དུ་དཔལ་
ཧེ་རུ་ཀ་དང༌། རྡོ་རྗེ་རྣལ་འབྱོར་མ། ཇོ་བོ་ཁ་སར་པ་ཎི་གསུམ་སྐུ་རྒྱུ་རིང་
བསྲེལ་ལས་བྱོན་པ་ན་ཁ་སར་པ་ཎིའི་རང་བྱོན་དེ་འཁྲིད་པ་གནས་བརྟན་ལ་
ཕུལ། ་ རྗེ་བཙུན་མའི་སྐུ་དེ་ཇོ་སྲས་རྡོ་རྗེ་འོད་ལ་གནང་། དཔལ་ཧེ་རུ་ཀའི་
སྐུ་དེ་རྣལ་འབྱོར་པ་གཅིག་ལ་བྱིན་གསུངས། སྤྱིར་རིང་བསྲེལ་རྣམས་འཕེལ་
བ་དང་གཤེགས་པ་དང༌། དབྱིབས་དང་ཁ་དོག་འགྱུར་བ། མངོན་གསུམ་
དུ་འཕར་ཞིང་ལྡིང་བ་ལ་སོགས་པ་སྣ་ཚོགས་བྱུང་བས་གང་ཟག་ཐེ་ཚོམ་ཅན་
672



རྣམས་ཀྱང་ཕྱིས་མི་ཕྱེད་པའི་དད་པ་ཐོབ་པར་གྱུར་ཏོ། (དབེན་གནས་དེ་ནི་གོང་
དུ་མཚུར་ངོས་བཟང་)ཞེས་གསལ་བར་ཕྱིས་སྒྲ་ཟུར་ཆགས་ཏེ《ནོར་བཟང་»
ཞེས་པའི་སྤང་རི་ཞིག་སྟེ་མཚུར་ཕུ་སྣ་མཁར་ གྱི་གྲོང་ཚོ་དེའི་མདུན་རི་ཡིན།
སྤང་རི་དེའི་ཤར་ཕྱོགས་ཀྱི་རི་སྣེ་དེའི་རྩེ་མོར་རྗེ་དུས་མཁྱེན་བཞུགས་པའི་ཕོ་
བྲང་གི་བྱུང་ཤུལ་ད་ལྟའང་ཡོད་ལ་དད་ཅན་སྐལ་ལྡན་དག་ལ་དུས་ཕྱིས་བར་
ཆབ་ཁང་ལས་ཀྱང་རིང་བསྲེལ་བརྙེད་ཤིང་དུས་གསུམ་མཁྱེན་པ་ལ་བརྟགས་
པའི་རིང་བསྲེལ་ཡོད་ཅེས་གྲགས་པའི་སྒྲུབ་གནས་བསྟན་མ་བཅུ་གཉིས་བྲན་དུ་
འཁོལ་བའི་གནས། 《ཟག་མེད་ཤེས་བྱའི་ཕོ་བྲང་»«གནས་ཟག་མེད་ཤེས་
བྱའི་ཕོ་བྲང་ན་དཔལ་ལྡན་དུས་གསུམ་མཁྱེན་པ་ལ་གསོལ་བ་འདེབས»ཞེས་
གྲགས་པ་དེ་ཡིན (བསྟན་མའི་སྐུ་མཁར་སོགས་ཡོད་) དེ་ནས་ཡང་ཀོལ་ཇི་བའི་
མགྲོན་པོ་གོ་བཙུན་ཡོན་བདག་གིས་གདན་འདྲེན་བྱས་ནས་འཕན་ཡུལ་དུ་བྱོན་
པའང་ཏྲེ་བོའི་མགྲོན་པོས་གཤིགས་སུ་མ་སྟེར། གཞུའི་གྲུ་བཞིར་ཚུར་ལོག་པ་
ན་སྐམ་པ་རྡོ་རྗེ་དཔལ་བརྩེགས་ཀྱིས་ཀྱང་བསུ་བ་ལ་བྱོན་ནས་སློབ་དཔོན་སྒོམ་
པ་སྙིང་པོ་སེ་རུ་ན་བཞུགས་པ་ལ་རྟ་བཟང་པོ་དང་འབུལ་བ་འགའ་ཁྱེར་ནས་
སླར་ཡང་ཐོན་ཕྱག་ལ་བྱོན་པ་དང་། ཏྲེ་བོའི་མགྲོན་པོ་རྒྱ་ཨ་སྐྱབས་ཅེས་བྱ་
བའི་གདན་འདྲེན་བྱས་ནས་དགུང་ལོ་ལྔ་བཅུ་པ་རབ་བྱུང་གསུམ་པའི་ས་མོ་ཡོས་
ཀྱི་ལོ་(1159) ལོ་ལ་ཁམས་སུ་ཕྱག་སྟེགས། སྤྱིར་དབུས་ཕྱོགས་སུ་ལོ་བཅུ་
ཐོས་བསམ་དང་། ལོ་བཅུ་གཉིས་སྒྲུབ་པ་མཛད། གྲུ་བཞིར་ལོ་བརྒྱད་་་་
བཞུགས་པ་བཅས་ལོ་སུམ་ཅུ་སོང་། དེ་ནས་བྱང་ལམ་ན་མར་བྱོན་པའི་ཚེ་
ནུབ་གཅིག་རྣལ་ལམ་དུ་བུད་མེད་ཚོན་མོ་ཞིག་གི་རོ་རྙེད་པ་བཤས་པས་རྩིབ་
མའི་རྩ་བ་ནས་ཌཱ་མ་རུ་མང་པོ་བྱུང༌། དེ་རྣམས་ཀྱང་སྒྲ་རང་གྲགས་སུ་སྒྲོག་
ཅིང་ནམ་མཁའ་ལ་སོང་། རྗེ་བཙུན་གྱིས་ཀྱང་དེ་རྣམས་དང་འགྲོགས་ཏེ་བྱོན་
པས་ཨུ་རྒྱན་སྤྲུལ་པའི་ཞིང་དུ་ཕེབས། དེ་ན་ཌ་ཀི་མའི་སྡེ་ཚན་བསམ་གྱིས་མི་
673



ཁྱབ་པ་འདུག་པ་ལ། བུད་མེད་ཅིག་ན་རེ། འདི་ཡན་ཆད་ནི་ཡི་ཤེས་ཀྱི་
ཀི་མའི་གླིང་ཡིན། འདི་མན་ཆད་འཇིག་རྟེན་གྱི་ཌཱ་ཀི་མའི་གླིང་ཡིན་ཞེས་
གདམས་པ་དང་རྗེས་སུ་བསྟན་པ་མང་དུ་གསན་ནོ། །དེ་ནས་རྫ་སྨད་ཟླ་སྟོད་ཀྱི་
མཁར་གསར་དུ་ལོ་གཉིས་བཞུགས། ། སྐལ་ལྡན་མང་པོ་བྱང་ཆུབ་ཀྱི་ལམ་ལ་
བཀོད། རྗེ་སྒོམ་ཚུལ་ལ་འབུལ་བ་ཡང་བསྐུར། དེ་ནས་ཏྲེ་ཀམ་ཁྱིམ་ཡོན་
ཏན་གྱི་གནས་སུ་བྱོན་ལོ་གཉིས་བཞུགས། རག་རམ་ཕ་ཕོང་ལ་ལྷ་ཁང་དང་
མཆོད་རྟེན་སོགས་བརྩིགས། ཏྲེར་དགེ་འདུན་སྟོང་ཙམ་འདུས་པ་གཞུང་་་
བཤད་དང་གདམས་ཁྲིད་གནང་བ་དང་། ཡུལ་ཕྱོགས་དེའི་འཁྲུགས་ཆེན་་
རྣམས་ཆོས་དང་ཟང་ཟིང་གི་སྒོ་ནས་ཞི་བར་མཛད། དགུང་ལོ་ལྔ་བཅུ་རྩ་ལྔ་
པ་རབ་བྱུང་གསུམ་པའི་ཤིང་ཕོ་སྤྲེལ་གྱི་ལོ་སྟེ་སྤྱི་ལོ་ (1164) གཉོས་རྒྱལ་བ་ལྷ་
ནང་སངས་རྒྱས་རིན་པོ་ཆེ་འཁྲུངས་པའི་ལོ། མདོ་ཕལ་པོ་ཆེ་ལས་ལུང་བསྟན་
པའི་བྱང་སེམས་ཐུགས་རྗེ་ཅན་གྱི་གནས་ས་ཁྱད་པར་ཅན་ཁམས་ཀྱི་སྐམ་པོ་
གནས་ནང་དུ་ཕེབས་ཏེ་འོག་མིན་མཁའ་སྤྱོད་སྐུ་ཡི་གདན་ས་དང་པོ་ཀཾ་པོ་་
གནས་ནང་ཕྱག་བཏབ། གཞི་བདག་རྡོ་རྗེ་དཔལ་བརྩེགས་ཀྱི་ཞུ་ངོར་ལོ་བཅུ་
དགུ་བར་གནས་དེར་བཞུགས་ནས་སྒོམ་སྒྲུབ་མཛད། རྣལ་ལམ་ སྔར་ནས་
རྩལ་འབྱོངས་ཀྱང་། གནས་ནང་དུ་ཕེབས་མ་ཐག་ནས་རྣལ་འོད་གསལ་་་་
འབའ་ཞིག་ཏུ་སོང་། འོད་གསལ་ཉིན་མཚན་འཁོར་ཡུག་རྒྱུན་ཆད་མེད་པ་དེ་
ནས་ བྱུང༌། ཆོས་ རྗེ་ སྒམ་ པོ་ པས་ དེ་ མཁྱེན་ནས་ལུང་ བསྟན་ པར་ གདའ།
བཀའ་བཞིན་བསྒྲུབས་པའི་བྱིན་རླབས་ཀྱང་ཡིན་ཏེ་འོང་གསུངས་སྐབས་ཤིག་
བྲམ་ཟེ་ཆེན་པོ་ས་ར་ཧ་རྣལ་འབྱོར་རུས་པའི་རྒྱན་ཅན་ཞྭ་ནག་པོ་ཁྱུང་གཤོག་
བསྣབས་པ་ཞིག་ཞལ་གཟིགས་ནས་གདམས་པ་ཡ་ཟུང་གཅིག་གནང་བ་དང་
དབུ་ཞྭ་གནང་བས་ཞྭ་ཆོས་ཀྱང་གསུངས། དེར་སྐལ་ལྡན་བསམ་གྱིས་མི་ཁྱབ་
པའི་དོན་མཛད། སྒོམ་ཆེན་རྟོགས་ལྡན་མང་པོ་ཡང་བྱུང་། ཇ་མཛོ་ལྔ་བཅུ་
674



ལ་སོགས་པའི་སྒམ་པོའི་གདན་སར་འབུལ་བ་བསྐུར། དེར་ལྷ་ཚོགས་མང་
པོས་ཞལ་གཟིགས་ཤིང་། ལྷག་པར་དགྱེས་རྡོར་ལྷ་དགུའི་དཀྱིལ་འཁོར་དང་།
དགྱེས་རྡོར་ལྷན་སྐྱེས་རྡོ་རྗེ་རྣལ་འབྱོར་མ་དབུ་སྟོང་སྤྱན་སྟོང་དཔའ་མོ་སུམ་ཅུ་
རྩ་དྲུག་གིས་བསྐོར་བ་དང་། བདག་མེད་ལྷ་མོ་བཅོ་ལྔའི་དཀྱིལ་འཁོར་དང༌།
སྒྲོལ་མ་ཡིད་བཞིན་འཁོར་ལོ་དང་། མི་གཡོ་བ་དང༌། སྒྲོལ་མ་སྔོན་མོ་ཞལ་
སྦྱོར་དང་། འཇམ་དཔལ་དགྲ་ནག་གི་ལྷ་ཚོགས་དང་། རྡོ་རྗེ་འཇིགས་བྱེད་
ཀྱི་ལྷ་ཚོགས་དང་ཁྲོ་བོ་བདུད་རྩི་འཁྱིལ་པ་ལྷ་དགུ་ཡབ་ཡུམ་ཞལ་སྦྱོར་གྱི་དཀྱིལ་
འཁོར་དང་། མ་ཧཱ་མཱ་ཡཱ་ལྷ་ལྔའི་དཀྱིལ་འཁོར་དང་། གསང་བ་འདུས་པའི་
དཀྱིལ་འཁོར་སོགས་ཞལ་གཟིགས་ཤིང་། དགྱེས་མཛད་ལྷ་དགུའི་བསྟོད་པ་
དང༌། བར་དོའི་གདམས་པ་སོགས་རྗེས་སུ་བསྟན་པ་མང་པོ་དང་། རྡོ་རྗེ་སྒྲ་
བརྙན་དཔག་ཏུ་མེད་པ་གསན་ཏོ། །ཡང་སྔོ་རུར་ཨཱ་ལི་ཀཱ་ལི་དཀར་དམར་གྱི་ཡི་
གེའི་ཕྲེང་བ་དང་། སྐུ་གསུང་ཐུགས་ཀྱི་ཡི་གེ་མང་པོ་ནམ་མཁའ་ལ་གསལ་
བར་གཟིགས། དེའི་དུས་སུ་ཐུགས་ཉམས་ཁྱད་པར་ཅན་ཡང་བྱུང་གསུངས།
དགུང་ལོ་60རབ་བྱུང་གཉིས་པའི (1169) ས་མོ་གླང་གི་ལོ་ལི་ཐང་གི་འདོན་
སྤང་ཕུག་པའི་དགོན་པ་ཕྱག་བཏབ་(ཆ་པ་ཆོས་ཀྱི་སེང་གེ་དང་དྭགས་པོ་སྒོམ་
ཚུལ་སྐུ་གཤེགས་པའི་ལོ་ཡིན) ཡང་པོམ་ཕུག་ཏུ་བཞུགས་པའི་དུས་རི་བོ་མ་ཎི་བྷ་
ག་ལའི་སྣང་བ་བྱུང༌། དེ་ཡང་སྤྲིན་དང་ན་བུན་འཐིབས་པའི་གསེབ་ན་བྱ་
དང་གཅན་གཟན་རིགས་མི་གཅིག་པ་སྣ་ཚོགས་ཡོད་པའི་རྩེ་ལ་བཅོམ་ལྡན་་
འདས་རྡོ་རྗེ་རྣལ་འབྱོར་མ་སྐུ་གཅེར་བུ་སྐྲ་གྲོལ་བ་བདེ་བའི་ཉམས་ཅན་ཐོད་པ་
དང་གྲི་གུག་འཛིན་པ། ཕྱག་གཡོན་པའི་གྲུ་ཁུག་ཏུ་ཞབས་གཡས་བཅུག་པར་
རྒྱན་སྤངས་པའི་མཁའ་སྤྱོད་མའི་ཞལ་གཟིགས་སོ། །ཡང་སྟོན་ཟླ་ར་བའི་ཉ་ལ་
ཆོས་རྗེ་རིན་པོ་ཆེ་སྒམ་པོ་པའི་འདས་མཆོད་བྱེད་པའི་དུས་སུ། ཉི་མ་ཕྱེད་
ཡོལ་ནས་ནམ་མཁའ་ལ་འཇའ་ཚོན་གདུགས་དང་དཀྱིལ་འཁོར་ལྟ་བུ་བྱུང་བའི་
675



དཀྱིལ་ནས་བླ་མ་ལྷ་རྗེ་གཡས་གཡོན་དུ་ཉེ་གནས་ལེགས་མཛེས་དང་། གྲགས་
མཛེས་གཉིས་ཀྱིས་མཐའ་རྟེན་གཙོ་འཁོར་དུ་བཞུགས་པའི་ཞལ་ནས་(བུ་་་་
གཉིས་སུ་མེད་པ་ལྟ་བའི་དོན། །གཡེངས་སུ་མེད་པ་སྒོམ་པའི་དོན། །ཟུང་དུ་
འཇུག་པ་སྤྱོད་པའི་དོན། །དེ་གསུམ་དབྱེར་མེད་འབྲས་བུའི་དོན་) ཞེས་གསུང་
པ་གསན། ཡང་གནས་ནང་དུ་བཞུགས་པའི་ཚེ་སིང་ག་ལའི་གླིང་དུ་རྫུ་འཕྲུལ་
གྱིས་བྱོན་ཏེ། དུར་ཁྲོད་གཅིག་ཏུ་སློབ་དཔོན་ཆེན་པོ་རྡོ་རྗེ་དྲིལ་བུ་པ་དང་
མཇལ། གསོལ་བ་བཏབས་པས་ཐེབས་ཤིང་གདམས་པ་དང་རྗེས་སུ་བསྟན་
པ་མང་པོ་ཐོབ་གསུངས། ཡང་གནས་ནང་དུ་ནུབ་གཅིག་རྣལ་ལམ་ན་དགེ་
སློང་ཤམ་ཐབ་དཀར་པོ་ཅན་ཞིག་བྱུང་ནས་སངས་རྒྱས་ལ་ཆོས་མཉན་དུ་འགྲོ་
འམ་ཟེར། ཐུགས་དགོངས་ལ་སངས་རྒྱས་མར་མེ་མཛད་དང་། ཤཱཀྱ་ཐུབ་
པ་ནི་མྱ་ངན་ལས་འདས། མགོན་པོ་བྱམས་པ་ཡིན་ནམ་དགོངས་ནས་དྲིས་
པས་ཡིན་ཟེར་ཏེ། ཉི་མའི་དཀྱིལ་འཁོར་གྱི་སྟེང་ན་ཕར་བྱོན་པས་འོད་ཟེར་
ལྟེམ་ལྡེམ་བྱེད་པ་བྱུང་གསུངས། དེར་དགའ་ལྡན་དུ་བྱོན་པས་མགོན་པོ་་་
བྱམས་པ་རྒྱལ་བ་ལོངས་སྤྱོད་རྫོགས་སྐུའི་ཆ་བྱད་ཀྱིས་དགེ་སློང་དཀར་པོ་ཤ་སྟག་
ལ་ཆོས་གསུང་གིན་འདུག་སྟེ། (འདི་ལ་གསལ་བྱ་ཅི་ཡང་མེད། །བསྣན་པར་
བྱ་བ་ཅུང་ཟད་མེད། །ཡང་དག་ཉི་མ་ཡང་དག་བལྟ། །ཡང་དག་མཐོང་ན་རྣམ་
པར་གྲོལ་)ཞེས་སོགས་གསུང་བ་གསན། བྱང་ཆུབ་མཆོག་ཏུ་སེམས་བསྐྱེད་
པའང་ཞུས་གསུངས་ཀྱང་གནས་ནང་དུ་བྲག་བརྩེགས་པ་བརྒྱའི་སྟེང་དུ་བླ་མ་ལྷ་
རྗེ་སྐུ་བདེ་བའི་ཉམས་ཀྱིས་བཞུགས་པ་མཁའ་འགྲོ་མ་རུས་པའི་རྒྱུན་ཅན་བརྒྱད་
ཀྱིས་མེ་ཏོག་གི་ཕྲེང་བ་ཕྱག་ཏུ་ཕུལ་བ་དེ་རྣམས་ནམ་མཁའ་ལ་གཏོར་བས་རིན་
པོ་ཆེ་པད་མ་བརྩེགས་པའི་ཁང་པར་གྱུར་ཏོ། །
ཡང་གནས་ནང་དུ་བཞུགས་པའི་ཚེ། འདི་ཆུང་སངས་རྒྱས་ལྷོ་སྟོད་དུ་
ལྡོམ་བུ་ལ་སོང་བས་ཁོང་གིས་བླ་མའི་གདན་ས་དྭགས་ལྷ་སྒམ་པོ་ཞིགས་པ་ཐོས་
676



ཏེ་བྱུང་བ་ལ། རིན་པོ་ཆེས་དགོངས་པ་བཏང་སྟེ་གཟིགས་པས། དང་པོ་
དྭགས་པོ་གསལ། དེ་ནས་སྟེང་འོག་ཕྱོགས་མཚམས་ཐམས་ ཅད་གསལ་བ་
ལས། སངས་རྒྱས་ཀྱི་ཞིང་ཁམས་མང་པོར་བཅོམ་ལྡན་འདས་མང་པོ་སྲས་དུ་
མ་དང་བཅས་པ་ཆོས་ཀྱི་འཁོར་ལོ་བསྐོར་བ་གཟིགས་ཏེ། གདན་ས་ཞིག་པ་མི་
བདེན་པར་འདུག་གསུངས། དེ་ཇི་ལྟར་ལགས་ཞུས་པས། ངས་ད་ལྟ་རང་
བལྟས་པས་མཐོང་གསུངས། ཡང་གནས་ནང་དུ་བཞུགས་པའི་ཚེ་རྣལ་ལམ་
དུ་ཆོས་ཐམས་ཅད་རྒྱུ་མ་རྨི་ལམ་དུ་གཟིགས་པའི་ངང་ནས་བླ་མ་ལྷ་རྗེ་རིན་པོ་ཆེ་
དང་མཇལ་མངོན་དགའི་འཕོ་བ་གྱིས་གསུངས། དེར་རྗེ་བཙུན་གྱིས་ཀྱི་རྡོ་རྗེ་
ལྷ་དགུའི་དཀྱིལ་འཁོར་སྒྱུ་མ་ཙམ་དུ་སྤྲུལ། ལྷ་རྗེ་ཉིད་ཀྱང་ཀྱི་རྡོ་རྗེ་ལྷ་དགུར་
མཛད་དེ་ནམ་མཁར་བཞུགས་པའི་ཀྱི་རྡོ་རྗེ་ལྷ་དགུའི་ཐུགས་ཀར་བསྟིམས་པར་
མཛད། གོ་རཱི་མ་ལ་སོགས་ལྷ་མོ་བརྒྱད་ཀྱང་། ཛ༔ ཞེས་བླ་མ་ཉིད་ཀྱི་སྐུ་ལ་
བསྡུས། ནམ་མཁའ་ལ་ཡལ་བར་མཛད་པས་བླ་མ་ལྷ་རྗེ་ཤི། འདི་དུས་རྗེ་
དུས་མཁྱེན་ཁམས་ཀྱི་གནས་ནང་དུ་བཞུགས་པའི་སྐབས་སུ། གཙང་གི་་་་
གཅུང་པ་དྲུག་གོང་པ་ཡོན་ཏན་མཁན་པོ་ཞིག་གི་སྲས་སུ་ཡར་ལུང་ཉ་མོ་གཞུང་
ཁུ་རྗེ་སྙིང་པོ་ཞེས་པའི་ཡུལ་དུ་སྐུ་འཁྲུངས་ཤིང་། གདུང་གྲུ་གུ་དང༌། མཚན་
དཔལ་གྲགས་སུ་འབོད་པའི་འགྲོ་མགོན་རས་ཆེན་ཞེས་པ་བྱིས་པའི་དུས་རིའུ་
ལུག་འཚོ་བར་གར་ཕེབས་སུ་འཇའ་ཟུག་པ་ཀུན་གྱིས་མཐོང་། རྣལ་འབྱོར་པ་
ཞིག་བྱུང་ནས་བུ་ཆུང་ང་ལ་བླང་ཟེར་བ་ལ། འདི་ཅི་ལགས་བྱས་པས། འདི་
ལ་བུ་མེད་གསེར་གྱི་རྒྱན་ཆ་ཅན་མང་པོ་འཁོར་གྱིན་འདུག་པས་དེ་རྣམས་མཁའ་
འགྲོ་ མ་ ཡིན། ཆོས་ བྱས་ ན་ བཟང་ པོ་ ཡོང་ ཟེར་ ཡང་ ཡབ་ ཀྱིས་ མ་ ཕུལ།
དགུང་ལོ་དགུ་ནས་སྐྱེས་བུ་ཆུང་འབྲིང་གི་བློ་ཇི་ལྟར་འཁྲུངས་པ་དང་། དེ་
ནས་འགྲོ་སྒོམ་རས་པ་དང༌། ཟངས་རི་རས་པ། གཉལ་ཇོ་སྲས་སོགས་བླ་མ་
ཇི་སྙེད་པ་བསྟན་ནས་མདོ་སྔགས་ཀྱི་ཆོས་དང༌། བཀའ་རྒྱུད་ཟིན་པའི་་་་
677



གདམས་ངག་ཡོངས་རྫོགས་དུས་གཅིག་ལ་གསན་ཏེ་ཏིང་ངེ་འཛིན་གྱི་ཡོན་ཏན་
དུ་མ་འཁྲུངས་ནས་མཐར་རང་ཡུལ་རྣ་བས་མ་གོ་བ་ཞིག་ལ་འགྲོ་དགོངས་པ་
ཤར་བ་དང༌། གཡེ་དྭགས་ཀོང་གསུམ་རིམ་པར་བརྒྱུད་དེ་ཁམས་ཕྱོགས་སུ་
བྱོན། བུ་འབོར་གྱི་ཡུལ་དུ་ནང་འཁྲུགས་དྲག་པོ་མང་པོ་བསྡུམས། དེ་་་
ཕྱོགས་བོན་པོའི་རིགས་མཐུ་མོ་ཆེ་རྣམས་ལུང་རིག་དང་ནུས་མཐུས་བརྟུལ་ཏེ་
མགོན་པོའི་སྔགས་གྲྭ་སྒྲུབ་སྡེ་ཆེན་པོ་བཅོ་བརྒྱད་བཙུགས (ཉེ་རབས་བར་་་་
གནས་ཡོད） ཁོང་རྩ་རླུང་གི་ཡོན་ཏན་དང་ནུས་པ་སོགས་མཁྱེན་པ་ཤིན་ཏུ་ཆེ་
བས་ཐུགས་ཁེངས་པ་ལྟར་ཡོད་པས། རྗེ་དུས་མཁྱེན་གནས་ནང་དུ་བཞུགས་
པའི་སྙན་གྲགས་ཆེར་གསན་པས། ཆོས་ཞུ་རྒྱུ་ནི་མེད་ཕྱག་ཅིག་བྱས་ནས་་་
གནས་ནང་དུ་ལྟས་མོ་ཞིག་ལྟར་འགྲོ་དགོངས་ནས་བྱོན་པས་གཞི་བདག་ཀཾ་པོ་རྡོ་
རྗེ་དཔལ་བརྩེགས་ཀྱིས་ཁོང་ལ་བསུ་བ་བྱས། རྗེས་ཁྱོད་སྔགས་ཆུང་ཤེས་རབ་
ཅན་ཅིག་འདུག་པས་ངའི་སློབ་མའི་སློབ་མ་བྱས་ན་འོང་བ་འདུག་པ་ལ་གསུངས་
པས། ཁྱེད་ལ་ སློབ་མ་ཅི་འདྲ་ཡོད་ཞུས་ཙ། ལྡེ་ཆུང་ སངས་ རྒྱས་ དང་།
འབལ་ཚ་སྟག་དིལ་སོགས་ཡོད་ཁྱོད་རང་དེར་སོང་གསུང་བྱོན་པས་ལྡེ་ཆུང་་་
སངས་རྒྱས་ཕུག་པ་ཞིག་ན་སྒོམ་གྱིན་བཞུགས་ པ་དང་མཇལ། ཁོང་གིས་་
འབལ་ཚ་སྟག་དིལ་བཞུགས་ས་ལུང་བསྟན་པས་དེར་བྱོན་ཙ་ན་ཕུག་པ་ཞིག་ན་
སྟག་ཅིག་ཉལ་ནས་འདུག་སྐྲགས་ཏེ་ལྡེ་ཆུང་གི་དྲུང་དུ་བྲོས་པས་ད་དུང་སོང་
གསུངས། ཕྱིན་པས་སྟག་དེའི་ཤུལ་ན་མཚོ་ཆུང་ཞིག་ལས་མི་འདུག དེ་ལ་
བསྐོར་བ་ཞིག་བྱས་ནས་རྡེའུ་འགའ་བསྒྱུར་ཏེ་ཕྱིན་པས། ད་དུང་སོང་་་་་་
གསུངས། ཕྱིན་པས་མཚོ་མེད་པར་བན་རྒན་སེ་བོ་ཞིག་འདུག་པའི་པང་ན་
སྔར་བསྒྱུར་བའི་རྡེའུ་རྣམས་ཀྱང་འདུག ཁོང་གི་བསམ་པར་སློབ་མ་ལ་ཡོན་
ཏན་དེ་འདྲ་ན་བླ་མའི་ཡོན་ཏན་ལྟ་ཅི་སྨོས་སྙམས་ནས་དད་པ་དབང་མེད་དུ་
སྐྱེས་ཏེ་བླ་མ་དུས་མཁྱེན་ལ་གདམས་ངག་ཞུས་ཏེ་ལོ་བདུན་བར་དབུ་སྔས་ལ་མི་
678



འཇོག་པར་དམ་བཅས་ནས་སྒོམ་པས་རྟོགས་པའི་ཕུ་ཐག་ཆོད། ཅེས་རྣམ་
ཐར་བདུད་རྩི་བུམ་བཟང་དུ་གསལ་བ་དང་།
ཡང་གནས་ནང་གི་ངག་སྒྲོས་ཞེས་པར་རས་ཆེན་གྱིས་ནུས་པ་འདྲེན་པའི་
ཕྱིར་རྗེ་དུས་མཁྱེན་གྱི་དྲུང་དུ་བྱོན་པས་ཕུག་པ་ཞིག་ན་སྒོམ་ཆེན་བགྲེས་པོ་ཞིག་
འདུག་པ་མཐོང་བས་ཟིལ་མ་བཟོད་དེ་ཕྱག་བྱས། ང་ཁྱེད་དང་ནུས་པ་འགྲན་
དགོས་བྱས་པས། ཁྱེད་ལ་མགྲོན་ཞིག་བྱ་གསུངས་ནས་ཆུ་ཀ་པ་ལ་དོ་ཁོགས་
མར་བླུགས་བསེ་རུའི་རུས་པ་སྐུད་པ་ལ་བཏགས་པ་ཞིག་ཐབ་གོང་ན་བཀལ་བ་
དེ་ལན་གཉིས་དཀྲུགས་ཏེ་འཁོལ་བ་དང་གཉིས་ཀས་ཀ་པ་ལ་རེ་གསོལ་བས་སྔར་
མ་མྱོང་བའི་རོ་བཅུད་དཔེ་མེད་མྱོང་བས་དད་པ་སྐྱེས། ཁྱོད་རང་ནུས་པ་
འགྲན་ན་ངའི་སློབ་མ་ལྡེ་ཆུང་སངས་རྒྱས་སར་སོང་གསུངས། ལྡེ་ཆུང་གིས་
སྔར་ལྟར་འབལ་ཚ་སྟག་དེལ་བ་ལུང་བསྟན་ནས་ལུས་སྤྲུལ་བསྒྱུར་ཟད་པར་གྱི་
བཀོད་པ་སྣ་ཚོགས་མཐོང་། དེར་ཁོང་དང་གཏུམ་མོའི་དྲོད་འགྲན་རེས་བྱས།
དགུན་སྒང་ཆེན་གྱི་མཚན་མོ་ཕུ་ཆུའི་ཆབ་རོམ་གྱི་སྟོད་དུ་སྟག་དེལ་བས་གཅེར་
བུར་བཞུགས། རས་ཆེན་པས་རྡོ་རྒྱང་གང་ཙམ་གྱི་སྨད་དུ་དེ་ལྟར་བཞུགས་
པས། སྟག་དེལ་བས་མདོམ་སྐོར་གསུམ་གྱི་ཆབ་རོམ་བཞུ་ནས་ཆུ་ཚན་ལྟར་
གྱུར་ཡང་འཐུར་དུ་འབབ་མ་བཅུག་པར་གྱེན་དུ་བསྐྱིལ་བས་ཁོང་རང་གི་སྐུ་ལུས་
ལ་གྱེན་དུ་འཁྱིལ་ཞིང་རླངས་པ་དང་འདྲེས་པས་སྤྲིན་བརྩེགས་པ་ལྟར་གྱུར་ཏེ་
འདུག རས་ཆེན་པ་བཞུགས་པའི་སྐུས་གར་ཁྱབ་ཡིད་འཇམ་ཙམ་བཞུ་ནས་
ཅུང་དྲོ་བར་གྱུར་ཀྱང་། ཁོང་གིས་ཆུ་རླུང་གི་ཟེར་བཏང་བས་ཤིན་ཏུ་གྲང་
བར་གྱུར་བའི་ཚེ་ནམ་ཐོ་རངས་ཀྱི་ཆ་ལ་རྗེ་དུས་མཁྱེན་ནམ་མཁར་བྱོན་ནས་
སྟག་དེལ་བ་ཁྱོད་ཀྱིས་སྔགས་ཆུང་འདི་འཁྱག་གྲིར་མ་གསོད་གསུངས་པ་དང་
ཁོང་གིས་ཏིང་ངེ་འཛིན་གློད་པ་ན་ཆུ་ཚན་གྱི་རྒྱུན་གྱིས་ཆབ་རོམ་ཐམས་ཅད་
དུས་གཅིག་ལ་འུར་ནས་ཁྱེར་སྐད། དེར་རས་ཆེན་དད་པ་སྐྱེས་ནས་བླ་མའི་
，679



ཞབས་ལ་གཏུགས་ཞེས་སྒྲོགས་པར་སྣང་ངོ༌། །གང་ལྟར་མཐར་རྗེ་དུས་མཁྱེན་
གྱི་ཡོངས་སུ་གྲོལ་བར་མཛད་ནས་རྒྱུད་འཛིན་ཀྱི་བུ་སློབ་དམ་པར་གྱུར་བའོ། །
ཡང་གནས་ནང་དུ་བཞུགས་པའི་ཚེ་ནུབ་གཅིག་གི་རྣལ་ལམ་དུ་རྒྱ་གར་གྱི་རི་
གསེར་གྱི་བྱ་སྐྱིབས་ཅན་ཞེས་བྱ་བ་ན། བླ་མ་ལྷ་རྗེ་སྐུ་དངོས་སུ་བཞུགས་པ་
ལྟར་མཇལ། བླ་མ་བརྫུས་སྐྱེས་ལགས་སམ་ཞུས་པས། མངལ་སྐྱེས་ཡིན་
འདིར་བརྫུས་སྐྱེས་ཀྱི་སེམས་ཅན་གྱི་དོན་མི་འོང་གསུངས། སློབ་དཔོན་ཡོད་
ལགས་སམ་ཞུས་པས། གཉུག་མ་རྒྱུན་ཆད་མེད་པ་ལ་སློབ་དཔོན་མི་དགོས་
པར་གདའ་གསུངས། ཡང་དག་པའི་གདམས་པ་ཞུས་པས། “སྐྱེས་པའི་
ཡུལ་དེ་སྤངས་ན་ཆགས་སྡང་བྲལ་བར་ངེས” ཚུལ་ཁྲིམས་དོན་དང་ལྡན་ན་བདེ་
འགྲོ་ཐོབ་པར་ངེས། །ཐབས་ལ་ནན་ཏན་བྱས་ན་ལམ་དེ་ཆོད་པར་ངེས། །མ་
བཅོས་རང་སར་གཞག་ན་དོན་དེ་རྟོགས་པར་ངེས”)ཞེས་གསུང་པ་གསན་
ནོ། །
ཡང་གནས་ནང་དུ་སློབ་དཔོན་སྒོམ་པའི་འདས་མཆོད་ཅིག་གི་མཐར།
དག་སྣང་ལ་རྡོ་རྗེ་གདན་གྱི་བྱང་ཕྱོགས་མ་ཧེ་རྒྱུ་བའི་ཚལ་དུ་བྱོན་པས་རྗེ་སྒོམ་
ཚུལ་དང་མཇལ། ཁྱེད་ལ་འདིར་འོང་བའི་ནུས་པ་ཡོད་ཨང་གསུངས་ཤིང་ངོ་
མཚར་གྱི་གླེང་མོ་དང་གདམས་ངག་མང་པོ་གསུངས་སོ། །
འདི་སྐབས་ཤེད་དུ། གསང་སྔགས་སྔ་འགྱུར་གྱི་བསྟན་པའི་བདག་པོ་
ཀ༔ རིན་པོ་ཆེ་དམ་པ་བདེ་གཤེགས་དང་མཇལ་ཏེ་འཁོར་ལོ་བདེ་མཆོག་གིས་
དབང་བསྐུར་དང་གདམས་པ་མང་པོ་གསུངས། ནུབ་གཅིག་གོ་རི་མ་ལ་་་
སོགས་པ་ལྷ་མོ་བརྒྱད་ཀྱིས་བདེ་བ་ཅན་ཞེས་སྤྱན་འདྲེན་པ་རྨིས། དེའི་ཚེ་རབ་
བྱུང་གསུམ་པའི་མེ་ཕོ་སྤྲེའུ་སྟེ་སྤྱི་ལོ་ (1176)ལོ་དགུང་ལོ་དྲུག་ཅུ་རྩ་བདུན་
བཞེས་ཏེ་སྐུ་ཁམས་ཅུང་ཟད་མ་སྙོམ་པ་ལ་བླ་མ་སྟག་དེ་ལ་སོགས་པས་སྐུ་རིམ་
སྒྲུབ་པར་ཞུས་པས། ཁོ་བོ་ད་ལྟ་མི་འཆི་བླ་མ་མི་ལའི་སྐུ་ཚེ་ཙམ་ཞིག་ཐུབ་པ་
680



ཡིན་གསུངས་ནས་བརྟན་བཞུགས་དང་རིམ་གྲོ་མི་དགོས་པར་སྐུ་ཁམས་ཀྱང་
དྭངས་བར་གྱུར་ཏེ་ཡོན་ཏན་དགོན་པ་བས་ལྷ་ལུང་གི་རབ་གནས་ཞུས་ཏེ་བྱོན་
པའི་ཚེ་ལམ་ཁར། དཔལ་ལྡན་ལྷ་མོ་ལ་སོགས་པ་ཆོས་སྐྱོང་སྲུང་མ་སྤྲིན་གྱི་
ཕུང་པོ་ལྟར་ཞལ་གཟིགས། རབ་གནས་དངོས་གཞིའི་ཚེ་ཌ་མ་རུ་དང༌། ཨཱ་
ལི་ཀཱ་ལིའི་སྒྲ་མང་པོ་གསན་ཏེ་ཡར་གཟིགས་པས། ལྷ་ཚོགས་དཔག་ཏུ་མེད་པ་
ཞལ་ནས་ཆོས་གསུངས་པ། (ལྟ་སྒོམ་ནམ་མཁའ་ཆུ་དང་མཚུངས། །སྤྱོད་པ་
འགག་མེད་སྒྲུབ་ཏུ་མེད། །དེ་གསུམ་དབྱེར་མེད་གཉུག་མ་ཡིན། །ཀུན་རྫོབ་པི་
ཝཾ་སྒྲ་དང་མཚུངས། །དེ་དོན་དེ་ཉིད་དབྱེར་མེད་ཡིན) ཞེས་གསན། མེ་ཏོག་
གི་ནས་རྟེན་ལ་རང་འཐོར་དུ་སོང་བས་ཐམས་ཅད་ངོ་མཚར་སྐྱེས་ཏེ་བཀྲིས་པར་
གྱུར་རོ། །
ཡང་གནས་ནང་གི་ལྷོ་ཕྱོགས་ཉི་མ་བཞི་ཙམ་གྱི་ས་ན། དགེ་བཤེས་ཤཱཀྱ་
ཞེས་བྱ་བ། ་ བལ་པོ་ཧང་ངུ་དཀར་པོའི་སློབ་མ། ནཱ་རོ་པའི་ཡང་སློབ་རྣལ་
འབྱོར་པ་ཞིག་གིས་གདན་དྲངས་ནས་རབ་གནས་མཛད་པའི་ཚེ། སྐྱེ་བོ་ཕོ་མོ་
ཐག་རིང་བ་རྣམས་ཀྱིས་ལྷ་ཁང་མེ་འབར་བ་མཐོང་། ཐག་ཉེ་བ་རྣམས་ཀྱིས་
འཁོར་བར་མཐོང་། ནང་ན་ཡོད་པ་ཀུན་གྱིས་རྟེན་རྣམས་འགུལ་བར་མཐོང་
བ་དང་སྒྲ་གྲགས་པ་ལ་སོགས་ཆོ་འཕྲུལ་སྣ་ཆོགས་བྱུང་བར་མཐོང་། ཁྱད་པར་
རྡོ་རྗེ་སེམས་པའི་སྐུ་ཆེན་པོ་ཞིག་གི་ཕྱག་མཚན་རྡོ་རྗེ་ཤིན་ཏུ་ཡོ་བ་སུས་ཀྱང་
བསྲང་མ་ནུས་པ་ལ་རིན་པོ་ཆེས་ལྟ་སྟངས་མཛད་པ་ཙམ་གྱིས་དྲངས་པོར་གྱུར་
པས་ཐམས་ཅད་ངོ་མཚར་དུ་གྱུར་ཏོ། །
ཡང་འཛམ་ཡུལ་དུ་ཁང་དཀར་ཞེས་བྱ་བར། སྨན་དགེ་ཇོ་སྲས་ཀྱིས་
གདན་དྲངས་རབ་གནས་མཛད་པའི་ཚེ། རྟེན་སྙིང་བཟླས་པའི་སྐབས་སུ་མེ་
ཏོག་གི་ནས་རྣམས་འཁོལ་ཞིང་རང་འཐོར་དུ་སོང་ནས་རྟེན་རྣམས་ལ་ཕོགས་པ་
དང༌། མེ་ཏོག་གི་སྣོད་ནམ་མཁའ་ལ་འཕག་ནས་ཆགས་པའི་ཐམས་ཅད་ངོ་
681



མཚར་དུ་གྱུར་བ་སོགས་ཕྱོགས་དེའི་སྐྱེ་འགྲོ་ཐམས་ཅད་ཐར་ལམ་དུ་བཀོད་པས།
དགེ་བཤེས་ཇོ་སྲས་དེས་རིན་པོ་ཆེ་ལ་ཕ་རོལ་དུ་ཕྱིན་པའི་ས་ལམ་དང་སྦྱར་བའི་
བསྟོད་པ་ཚིགས་སུ་བཅད་པ་ཉི་ཤུ་པས་རབ་ཏུ་བསྟོད་དོ། །
ཡང་བླ་མ་ཉིད་ཀྱི་སྐུ་འབག་ཅིག་དང༌། དགྱེས་རྡོར་གྱི་དཀྱིལ་འཁོར་
ཞིག་ལ་རབ་གནས་མཛད་པའི་ཚེ། རྟེན་སྙིང་བཟླས་པའི་སྐབས་སུ་བླ་མའི་
ཞལ་ནས་སྒྲོལ་མའི་བསྟོད་པ་གྱིས་གསུངས། ཕྱིས་དེ་ཅི་ལག་ཞུས་པས་དེའི་ཚེ་
སྒྲོལ་མ་ལྷ་དགུ་བྱོན་ནས་ཐང་ཀ་ལ་ཐིམས་གསུངས་སོ། །
ཡང་གནས་ནང་དུ་བཞུགས་པའི་ཚེ་རི་ཆེན་པོ་ཞིག་གི་སྟེང་དུ་སྤྲིན་ནག་པོ་
ཞིག་བྱུང་བའི་གསེབ་ན་གྲི་གུག་གི་འཚུབ་མ་ཆེན་པོའི་དབུས་སུ་ཆོས་སྐྱོང་མགོན་
པོ་གྲི་གུག་མའི་ཞལ་གཟིགས་སོ། །
ཡང་གནས་ནང་ན་བཞུགས་པའི་ཚེ། ལན་ཅིག་སྔོན་གྱི་བྲམ་ཟེ་ཆེན་པོ་
( ས་ར་ཧ་)ལ་སོགས་པ་དང་། རྗེ་མི་ལ་དང་། བླ་མ་ལྷ་རྗེ་ལ་སོགས་པའི་བླ་
མ་རྣམས་ཚོགས་འཁོར་ལྷན་ཅིག་མཛད་པ་ལ་འཛོམས་ནས་མཇལ། གདམས་
པའི་བཀའ་བསྩལ་མང་པོ་ཡང་ཐོབ་ཅེས་གསུངས། །
ཡང་ཁ་ཆེའི་གྲོང་ཁྱེར་ཀྲིག་བསྟན་གཟིགས་པར་བཞེད་་ནས། སྐུ་བརྒྱ་
སྟོང་དུ་མར་སྤྲུལ་ནས་ངང་པ་དང༌། སེང་གེ་ལ་སོགས་པའི་ཁྲིའི་སྟེང་དུ་
བཞུད་དེ་བྱོན་པས། སྐྱེ་བ་མེད་པའི་སྒྲ་དུ་མ་གསན་གསུངས།
ལན་ཅིག་རྒྱ་ནག་སྟོང་ཀུན་གཟིགས་པ་ལ་བྱོན་ནས་སེ་ཚང་མཁར་དུ་
ཕེབས་ཙ་ན། དགེ་བཤེས་ཤེས་རབ་བླ་མ་ཕྱུག་པོ་ཞིག་གི་བུར་སྐྱེས་འདུག
འདིས་ཁོ་བོ་ངོ་ཤེས་སམ་མི་ཤེས་སྙམ་དུ་དགོངས་པའི་ཚེ། ཁོ་དགོད་པ་ལ་
སོགས་པའི་དགའ་བའི་ རྟགས་བྱུང་སྟེ་ ཤེས་པར་འདུག་གསུངས། རྒྱ་ནག་
སྟོང་ཀུན་གྱི་བཀོད་པ་ཐམས་ཅད་གསལ་བར་གཟིགས་སོ། །
ཡང་གནས་ནང་ན། དགོང་མོའི་རྒྱུན་གཏོར་བཏང་བའི་རྗེས་ལ་ཉེ་
682



----
གནས་སྨོན་ལམ་བླ་མ་དང་གསུང་གླེང་མཛད་ཅིང་བཞུགས་པ་ལ་སྟེང་ཐོག་ཏུ་
འོད་དམར་པོ་ཆེན་པོ་ཞིག་ནར་ཏེ་བྱུང༌། དེའི་ཚེ་དགོངས་པ་ཅུང་ཟད་མི་
གསལ་བར་གྱུར་ནས་ཉེ་གནས་ལ་མིའི་མིང་དྲི་བའི་ཚུལ་མཛད་དེ། བཙུན་
ཆུང་ ལག་ སྡེ་ པ་ འདིའི་ མིང་ དང་ འདིའི་ མཁན་ པོའི་ མིང༌ ཅི་ ཡིན་ གསུངས།
འདིའི་མིང་གྲགས་པ་ཤེས་རབ། མཁན་པོའི་མིང་བརྩོན་འགྲུས་ ཤེས་རབ་
བགྱི་བ་ལགས་ཞུས་པ་དང་། དགོངས་པ་སླར་གསལ་བར་གྱུར་ཏེ། རཱ་ཧུ་ལ་
འགྲིམ་པའི་གྲིབ་ཏུ་འདུག་སྟེ་ངེས་ཅག་ལ་གནོད་བར་མ་ནུས་གསུངས་སོ། ། །
ཡང་གནས་ནང་དུ་སྒོམ་ཆེན་ཞིག་གིས་རིན་པོ་ཆེ་རྣལ་འབྱོར་མར་མཐོང་།
དབང་བསྐུར་ཞིག་མཛད་དུས། དགེ་བཤེས་ཤིག་གིས་ཀྱང་རིན་པོ་ཆེ་རྣལ་
འབྱོར་ མར་ མཐོང་། དེས་ གྲོགས་ པོ་ ལ་ བསྟན་ པས་ དེས་ ཀྱང༌ མཐོང་།
འཛམས་སྟོན་སངས་རྒྱས་བྱ་བས་ཚོགས་གྲལ་དུ་བླ་མ་བདེ་མཆོག་ཧེ་རུ་ཀར་
མཐོང་། དབུས་པ་སྒོམ་ཆེན་ཞིག་གིས་རིན་པོ་ཆེ་ཐུགས་རྗེ་ཆེན་པོ་ཕྱག་སྟོང་
སྤྱན་སྟོང་སྐུ་མདོག་སེར་པོ་རྩ་བ་རི་ཞལ་བླ་མ་ཉིད་ཀྱི་སྐུར་བཞུགས་པ་ཞིག་ཏུ་
མཐོང་ནས་ནམ་མ་ལངས་བར་དུ་ཕྱག་བཙལ་བས་སྒོམ་ཆེན་པ་དེ་བསོད་ནམས་
སྐྱེས་ཏེ། ཕྱིས་བླ་མ་བསམ་ཡས་པ་བྱ་བར་གྲགས་སོ། ། དེ་ནས་བླ་མའི་ཞལ་
ནས་གངས་ཀྱི་ཆུ་འདིས་ཝུ་བ་ཡོང་ན་དབུས་ཕྱོགས་སུ་འགྲོ་རན་པ་འདྲ་གསུང་
པས། དེ་ནུབ་དགེ་བསྙེན་རྡོ་རྗེ་དཔལ་བརྩེགས་མི་དཀར་རྟ་དཀར་ཅན་ཐལ་
མོ་སྦྱར་ཏེ། ཆབ་མི་འཕྲོས་པ་ལ་འགྱུར་ཆུའི་སྨན་སྡུམ་བརྒྱད་པོ་འདིས་ཕན་
ཞིང༌། དུས་རྟག་ཏུ་བཞུད་དགོས་མི་གསུང་བར་ཞུ། བློ་མི་བདེ་བར་འདུག་
ཟེར་ཏེ་སོང་། ཕྱིས་བཞུད་པར་བཙམས་པས་རླུང་ཐོག་ཆེན་པོས་ཐང་ཤིང་
བསྐྱེལ། དྲེའུ་ཐང་གི་ཕ་ཝང་མང་པོ་གས་པ་ལ་སོགས་པའི་ཆོ་འཕྲུལ་མང་པོ་
བསྟན། དེ་ལྟར་གནས་ནང་དུ་ལོ་བཅུ་དགུ་བར་རྒྱུན་རིང་བཞུགས་ཤིང་སྐལ་
ལྡན་བསམ་གྱིས་མི་ཁྱབ་པ་སྨིན་པར་མཛད། ཀ་བྲག་གི་དགེ་བཤེས་ཚུལ་་
683



ཁྲིམས་མཆོག་གིས། ཨ་ཙ་ར་ཞིག་རྒྱ་གར་ནས་སྟོང་ཀུན་དུ་མར་སོང་ནས་ས་
སྐྱར་ཡར་འོངས་པས་རྒྱ་ཡིག་ཞིག་ཁྱེར་ནས། འདི་བླ་མ་དེ་ལ་ཕུལ་ཆེ་ཟེར་
བའི་ཡི་གེ་ཞིག་དང་། ཁོང་རང་གི་ཕྲིན་ཡིག་ལ། བླ་མ་ཐང་གཅིག་ཏྲེར་བྱོན།
ང་དང་ནི་མཇལ་ཏེ་མི་འོངས། ཅིས་ཀྱང་འབྱོན་པར་ཞུ་ཟེར་བ་ཞིག་བཅས་
བཙུན་པ་ཞིག་ལ་བསྐུར་བ་དེ་ཆོས་རྗེའི་ཕྱག་ཏུ་ཕུལ་བས། རྒྱ་ཡིག་འདིའི་དོན་
ངས་ཤེས་གསུངས།
དེ་ནས་དགུང་ལོ་བདུན་ཅུ་རྩ་བཞི་པ། རབ་བྱུང་གསུམ་པའི་ཆུ་ཡོས་ཏེ་
སྤྱི་ལོ་ (1183) ལོ་ས་པཎ་ཀུན་དགའ་རྒྱལ་མཚན་སྐུ་འཁྲུངས་པའི་ཕྱི་ལོ་དེར་
དགེ་འདུན་རྣམས་ཀྱིས་ཇི་ལྟར་བཤོལ་ཡང་མ་གསན་པར་ཀཾ ༔ པོ་གནས་ནང་
ནས་གདན་བཏེགས་ཏེ་འབྲི་ཀླུང་ན་ཡར་བྱོན། སྦས་ཡུལ་དུ་དགེ་བཤེས་ཀྱང་
སྐྱ་བ་དང་འབྲི་རྒྱུད་རྫ་ཉིན་སྲིབ་ཀྱི་གདུལ་བྱ་རྣམས་སྨིན་པར་མཛད་དེ། སབ་
ཏིར་རྒྱུན་བཞུགས་མཛད། དེའི་ཚེ་བཅོམ་ལྡན་འདས་དཔལ་བདེ་མཆོག་ལྷ་
ལྔའི་ཞལ་གཟིགས་སོ། །འཛམ་ཡུལ་པོམ་ཕུག་ཏུ་བཞུགས་པའི་ཚེ། བཙུན་པ་
ཞིག་གིས་བླ་མ་ཇོ་བོ་ཡི་གེ་དྲུག་པར་མཐོང་སྟེ་བཙུན་པ་དེ་ཕྱིས་འཛམ་ཙ་ན་སྒོམ་
བཟང་ཞེས་གྲགས་པ་བྱུང་། གཞན་ཞིག་གིས་ཀྱང་བླ་མ་རིན་པོ་ཆེ་བཅོམ་ལྡན་
འདས་ཤཱཀྱ་ཐུབ་པ་སེང་གེའི་ཁྲི་ལ་བཞུགས་ནས་ཆོས་གསུང་བའི་སྣང་བ་བྱུང་།
འཛམ་ཡུལ་གངས་དཀར་པོར་བླ་མ་མི་འགོས་གདན་དྲངས། རབ་གནས་
མཛད་ནས་རྟེན་འབྲེལ་སྙིང་པོ་གསུང་དུས་མེ་ཏོག་རྣམས་རྟེན་ལ་རང་འབྱར་དུ་
སོང་བ་ཡུན་རིང་བར་ཆགས་ནས་མཇལ་རྒྱུ་ཡོད་པ། དེ་ལ་སོགས་པ་བརྗོད་
པས་ ཟད་ པ་ མེད་དེ། སླར་བྱོན་ནས་ ལྡོང་དགྲར་དབྱར་བཞུགས་ མཛད།
འབྲི་ཀླུང་དམ་པ་ཆོས་ཕྱུག་གི་དགེ་འདུན་ཐམས་ཅད་དེར་དུད་དེ་ཕྱག་ཆེན་ཆོས་
དྲུག་གི་གདམས་ཁྲིད་མན་ངག་སོགས་ཆོས་བཀའ་དུ་མས་ཐམས་ཅད་སྨིན་གྲོལ་
གྱི་ལམ་ལ་བཀོད།
684



འབྲི་ཀླུང་སྤྱི་བར་དུ་བཞུགས་པའི་དུས་སུ་སྐུ་ཆབ་བསིལ་བའི་འདམ་་་
རྣམས་མི་གཉིས་ཀྱིས་གདན་དྲངས་པ་ལས། འདམ་ནང་ན་རིང་བསྲེལ་ཡོད་
ཟེར་བའི་རྨི་ལམ་བྱུང་བས། ཕྱིར་ནང་འདམ་ལ་ཆུ་གི་སིག་བྱས་པས་རིང་
བསྲེལ་རྡོག་བཞི་བྱོན། དེའི་གཏམ་རྒྱུད་གསན་ཏེ་མི་གཉིས་ཁྲིད་ལ་ཤོག་་་་
གསུངས་ནས་ཁོང་གཉིས་ལ་གདམས་པ་བསྟན་པས་དགེ་སྦྱོར་བཟང་པོ་ཡང་
དག་པ་བྱུང༌། །
ཡང་ཏྲེར་བྱོན་ཏེ་ཟླ་བ་བཅོ་བརྒྱད་བཞུགས། དེ་ཕྱོགས་ཀྱི་འཁྲུགས་པ་
ཐམས་ཅད་རང་ཞིར་གྱུར། དགེ་འདུན་འཚོགས་པ་སྟོང་ཕྲག་རེ;ཙམ་འདུས་
ཤིང་ཕྱག་ཆེན་ཆོས་དྲུག་དང་མདོ་སྔགས་ཀྱི་ཆོས་ཚུལ་དབང་ལུང་བཤད་ཁྲིད་
མཐའ་ཡས་པའི་སྒོ་ནས་ ཐམས་ཅད་སྨིན་གྲོལ་ལ་བཀོད། སྒམ་པོའི་གདན་
སར་གཡུ་ཆེན་བདུན་གྱིས་ཐོགས་དྲངས། ཇ་མཛོ་བདུན་བཅུ་ལ་སོགས་པའི་
འབུལ་བ་བསྐུར། །
དེ་ནས་རབ་བྱུང་གསུམ་པའི་ཤིང་མོ་སྦྲུལ་གྱི་ལོ་སྟེ། སྤྱི་ལོ་(1185）ལོ་
ཆོས་རྗེ་དགུང་ལོ་དོན་དྲུག་ལ་བར་ཁམས་ཀྱི་གླེ་ཀརྨར་བྱོན་ཏེ། རི་བོ་གཡུ་
འབྲུག་འཁྱིལ་འདྲའི་ཕུག་ས་དཔྱད་ཕུན་སུམ་ཚོགས་པར་གདན་ས་བར་མ་་་
དཔལ་འཁོར་ལོ་སྡོམ་པའི་ ས་སྤྱོད་གསུང་གི་གནས་མཆོག་དམ་པ་འོག་མིན་་
ཀརྨའི་དགོན་པ་ཕྱག་འདེབས་པར་མཛད། (གཙུག་ལག་ཁང་བཟོ་སྤུས་ལག་
རྩལ་སོགས་གཞན་ལས་ཁྱད་དུ་འཕགས་པ་རྒྱ་བོད་ཧོར་གསུམ་མི་རིགས་ཀྱི་ཁྱད་
ཆོས་དང་ལྡན་པ་ངོ་མཚར་ཅན་དང༌། ཤིན་ཏུ་ཆེ་བའི་བྱམས་པའི་སྐུ་བརྙན་
གྱིས་ཐོགས་དྲངས་རྟེན་གསུམ་རིག་དངོས་བསམ་གྱིས་མ་ཁྱབ་པ་བཞུགས་ཡོད）
དགེ་འདུན་སྟོང་ར་ཅན་འདུས་པ་ལ་གཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་
རིམ་པར་བསྐོར་བ་དང་སྐལ་ལྡན་གྱི་གདུལ་བྱ་བགྲང་བ་ལས་འདས་པ་མཐར་པ་
དང་ཐམས་ཅད་མཁྱེན་པའི་མྱུར་ལམ་ངེས་པ་དོན་གྱི་གདམས་པ་ཟབ་མོས་སྨིན་
685



གྲོལ་གྱི་ལམ་ལ་བཀོད་པར་མཛད། མི་མཐུན་པའི་ཕྱོགས་རྣམས་ཆོས་དང་
ཟང་ཟིང་ཅི་རིག་པའི་སྒོ་ནས་བསྡུམས། ཉེས་ཅན་གྱི་བཙོན་པ་ཐམས་ཅད་
བཀྲོལ། སྒམ་པོའི་གདན་སར་གསེར་འབུམ་དང་གཡུ་དངུལ་ལ་སོགས་པའི་
འབུལ་བ་མཛད། །
དེའི་ཚེ་འདན་མ་སྒོམ་ཆེན་གྱིས་ཀརྨ་ཡང་དགོན་དུ་ཕྱག་འཚལ་དུ་ཕྱིན་
པས་རིན་པོ་ཆེ་གཟིམས་མལ་དུ་མཆོད་རྟེན་དཀར་པོ་ཤིན་ ཏུ་མཛེས་པ་ཞིག་
འདུག་པར་མཐོང་།
ཡང་ཟླ་སྟོད་མཁར་དུ་བྱོན་རབ་གནས་མཛད་པས། གདུང་རྟེན་ཆེན་
པོ་ཞིག་གི་བུམ་པ་ལ་བཅོམ་ལྡན་འདས་ཤཱཀྱ་ཐུབ་པའི་སྐུ་གཅིག་དང༌། བླ་མ་
ཉིད་ཀྱི་སྐུ་ཞིག་འབུར་དུ་དོད་པ་རང་བྱོན་དུ་བྱོན་པར་ཐམས་ཅད་ངོ་མཚར་
དཔག་ཏུ་མེད་པར་གྱུར། ཁྱད་པར་དུ་ཆམ་ཕུ་བ་དཔོན་རིན་དད་པ་ཤིན་ཏུ་
སྐྱེས་ནས་བསྒོམས་པས་སྒོམ་བཟང་པོ་ཡང་དག་པ་བྱུང་། སྤྱིར་ཡང་གཞན་
སྣང་དུ་མེ་ཏོག་རྟེན་ལ་རང་འཐོར་དུ་སོང་བ་དང་། མེ་ཏོག་བར་སྣང་ལ་
ཆགས་པ་དང༌། རྟེན་ལ་ཟུགས་པ་དང༌། རྟེན་རྣམས་གཡོ་ཞིང་འགུལ་བ་
དང་། འོད་དང་སྒྲ་བྱུང་བ་ལ་སོགས་པ་བྱིན་རླབས་བརྗོད་ཀྱིས་མི་ལངས་
ཤིང༌། གཞན་ཡང་ཞྭ་བོ་དང་དགུར་པོ་ལ་སོགས་པ་དབང་པོ་སྐྱོན་ཅན་རྣམས་
ལ་ཕྱག་གིས་རེག་པ་ཙམ་གྱིས་དྲངས་པོར་གྱུར་ཅིང་འགྲོ་འདུག་ནུས་པ་དང་།
ལོང་བ་དང་ལྐུགས་ལ་སོགས་ལའང་བྱིན་རླབས་མཛད་པས་མིག་གསལ་ཞིང་སྨྲ་
ཤེས་མཁས་པར་གྱུར་པ་དང་། མི་མ་ཡིན་རྣམས་ལ་བདེན་ཚིགས་བརྗོད་པ་
ཙམ་གྱིས་འཕྲིན་ལས་སྒྲུབ་པ་སོགས་ནི་བསམ་གྱིས་མི་ཁྱབ་བརྗོད་ཀྱིས་མི་ལངས་
མི་རྣམས་ཀྱིས་རྟེན་འདྲེ་ཅན་བརྒྱ་ལ་རབ་གནས་དང་། མཛེ་ཕོ་དང་
ཉམས་པ་ཅན་བརྒྱ་ལ་དབང་བསྐུར་གནང་ཡང་སྐུ་གྲིབ་མི་འབྱུང་བར་གདའ་བ་
686



རྒྱུ་མཚན་ཅི་ལགས་ཞུས་པས། ཆོས་རྗེའི་ཞལ་ནས་གཉིས་འཛིན་གྱི་བློ་དང་
བྲལ་ཞིང་ཆོས་ཐམས་ཅད་དུ་མ་རོ་གཅིག་ཏུ་རྟོགས་ནས་གཞུག་མ་རྒྱུན་ཆད་མེད་
པའི་ངང་ལ་གནས་པའི་རྣལ་འབྱོར་པ་ལ་དངོས་པོར་འཛིན་པའི་བཙོག་གྲིབ་
འབྱུང་བའི་ཡུལ་མེད་གསུངས། དེའི་དུས་རྩྭ་སྤྱིལ་བའི་གྲྭ་པ་རྣམས་ཀྱིས་
དབང་ཞུས་ཏེ། བླ་མ་ལྷ་བྱ་བ་ཞིག་གིས་ནུབ་དང་པོ་ལ་རིན་པོ་ཆེ་རྡོ་རྗེ་འཆང་
དུ་མཐོང་། གཉིས་པ་ལ་རྡོ་རྗེ་རྣལ་འབྱོར་མར་མཐོང་། གསུམ་པ་ལ་རྗེ་
བཙུན་ཏི་ལི་པར་མཐོང་། འབྲི་ལྕེ་བར་དུ་དགེ་འདུན་མང་པོ་གྲལ་མཛད་པའི་
དབུ་ལ་རིན་པོ་ཆེ་བཞུགས་པའི་ཚེ་སྔགས་པ་ཞིག་གིས་ཕྱག་འཚལ་བར་འདོད་པ་
ལ་རིན་པོ་ཆེ་མ་མཇལ་ཉེ་གནས་ཀུན་གྱིས་བསྟན་ཀྱང་མ་མཐོང་། ཇོ་བོ་བྱང་
ཆུབ་ཀྱིས་བསྟན་ཀྱང་མ་མཐོང་ནས་ཇོ་བོ་བྱང་ཆུབ་ཡི་མུག་སྟེ་སྤྱན་ཆབ་བྱུང༌།
དགེ་འདུན་ཡོན་བདག་ཐམས་ ཅད་ཡ་མཚན་དང་ངོ་མཚར་དུ་གྱུར། ས་་་་
མདོར་བཀའ་གདམས་པ་ཞིག་གིས་སྟག་ལྤགས་གཅིག་ ཐོགས་ཏེ་མཇལ་དུ་་་་་
འོངས་པས་ཡུན་རིང་པོར་མ་མཐོང་། །
， གནས་ནང་གི་ཤར་ཕྱོགས་ཉི་མ་བཞིའི་ས་ནས་འཛམ་སྟོན་སངས་རྒྱས་བླ་
མ་མཇལ་བར་འདོད་པས་དེའི་མོད་ལ་རིན་པོ་ཆེ་ཞབས་རྗེན་དུ་བྱོན། ཕྱག་
བཙལ་བྱིན་རླབས་ཞུས་བསྟུན་དྲིས་ཏེ་གདན་བཤམས་པས་བླ་མ་མི་སྣང་བར་
གྱུར་ཏོ། །ཡང་ཐག་རིང་པོ་ནས་སློབ་མ་ཞིག་ནད་ཀྱི་ཟུག་རྔུས་གདུངས་ཏེ་བླ་མ་
ལ་གསོལ་བ་བཏབ་པས་བྱོན་ཏེ་བྱིན་རླབས་མཛད། ནད་ཀྱི་གདུང་བ་བསལ་
ཞིང་བླ་མ་དེ་ཉིད་དུ་མ་དམིགས་སོ། ། སྤྱིའི་ཙོང་ཡུལ་དུ་འགྲོ་མགོན་ཡེལ་པ་ཡེ་
ཤེས་བརྩེགས་པས་གཙོས་ཡེལ་ཕུག་གི་དགེ་འདུན་རྣམས་ལ་གདམས་ཁྲིད་དང་
ཆོས་འཁོར་རྒྱ་ཆེན་པོ་བསྐོར་ནས་ཐམས་ཅད་སྨིག་པར་མཛད། འབྲི་ཀླུང་གི་
ལྡོང་ང་འདྲར་བཞུགས་དུས་ ཏྲེ་རག་སྟག་གི་མར་དབེན་པ་སྒོམ་ཆེན་ཞིག་གི་
གསོལ་བ་བཏབ་པར་བྱོན་ཏེ་ཆོས་གསུངས་ཏེ་འཇའ་བཞིན་ཡལ་བ་སོགས་གྲུབ་
687



རྟགས་རྫུ་འཕྲུལ་ལ་ཐོགས་པ་མེད་པ་མཛད་པ་ཁོ་ནས་མདོ་ཕྱོགས་གར་བྱོན་པའི་
ལྷ་མིའི་སྡེ་དགོན་རྣམས་ངེས་ཤེས་ཁྱད་པར་ཅན་རྒྱུད་ལ་སྐྱེས་པའི་དྭངས་བ་དང་
དད་པའི་ས་བོན་ཐེབས་ནས་བྱང་ཆེན་ཐར་པའི་ལམ་ལ་བཀོད་པ་སོགས་འགྲོ་
དོན་དཔག་ཏུ་མེད་པ་མཛད་ནས་དགུང་ལོ་བདུན་ཅུ་དོན་བརྒྱད་པ། རབ་
བྱུང་གསུམ་པའི་མོ་ལུག་སྟེ། སྤྱི་ལོ་ (1187) བླ་མ་ཞང་གིས་གུང་ཐང་དགོན་
པ་ཕྱག་འདེབས་པའི་ལོ། དྭགས་ལྷ་སྒམ་པོར་གསེར་གྱི་གླེགས་བམ་སོགས་
བརྒྱ་འབུལ་བྱེད་པ་དང་། བླ་མ་སྒོམ་ཚུལ་གྱིས་ཁམས་སུ་འཚོ་བ་དང་དགེ་
སྦྱོར་སྨར་ཞེན་ཅི་འདྲ་བྱུང་ཡང་དབུས་སུ་ཡར་ཤོག་གསུང་པའི་ཞལ་ཆེམ་དང་།
བླ་མ་ཞང་དང་རྒ་ར་བ་སོགས་འཁྲུགས་པ་མཛད་ལ་བསྡུམ་པ་དང་། གཞུ་
མཚུར་གྱི་བར་ན་དགོན་པ་འདེབ་པ་བཅས་དོན་གལ་ཆེན་བཞི་ལ་གཟིགས་ཏེ་
དབུས་སུ་འབྱོན་པར་བཞེད་པ་ན་འགྲོ་མགོན་རས་ཆེན་གྱིས་ཤབ་སྟོད་བར་དུ་
བསྐྱེལ་མ་ཞུས་པ་དང་བཅས་ལྷོ་རྒྱུད་ལ་ལམ་སྟོན་ནས་དབུས་སུ་ཡར་བྱོན་པ་ན།
རྗེ་སྐྱོབ་པ་འཇིག་རྟེན་གསུམ་མགོན་སྒམ་པོའི་གདན་སར་བཞུགས་པས་བསུ་བ་
ཞུ་བར་བཅར། སྐྱོབ་པ་རིན་པོ་ཆེའི་ཞལ་ནས་བླ་མ་ལྷ་རྗེ་རིན་པོ་ཆེའི་གདན་
ས་ངེས་ཚ་བོས་འཛིན་དགོས་པའི་སྐབས་བྱུང་། བུ་ཆེན་གྱི་ནང་ན་ཉིད་ལས་
ལྷག་པ་ནི་མ་མཆིས་པས། ངེས་རྣམས་ཀྱི་དགོན་དུ་ཕེབས་དགོས་ཅེས་གསོལ་
བ་བཏབ་ཀྱང་མ་ཕེབས་པར་ལམ་འབྲི་གུང་ཐེལ་བརྒྱུད་པས། རྗེ་འཇིག་རྟེན་
གསུམ་མགོན་གྱིས་འབྲི་གུང་འབམ་ཐང་ནས་བསུ་བ་རྒྱ་ཆེན་པོ་མཛད་དེ་ཆོས་
གསན་ལས་ཐུགས་ཡིད་གཅིག་ཏུ་འདྲེས། ཁྱེད་འགྲོ་མགོན་ཀླུ་སྒྲུབ་ཡིན་ཞེས་
པ་སོགས་བླ་མ་རིན་པོ་ཆེས་ལུང་བསྟན། སྒམ་པོའི་གདན་སར་གསེར་འབུམ་
ཚར་བཞི། མདོ་མང་ཚར་གཅིག་སོགས་གསེར་གྱི་གླེགས་བམ་བརྒྱ་དང་བཅུ།
གཡུ་ཆེན་བཅུ། མཛོ་རྟ་ལྔ་བཅུ་ལ་སོགས་པའི་འབུལ་བ་མཛད། ཇོ་བོ་ཡི་གེ་
དྲུག་པ་ (ཐུགས་རྗེ་ཆེན་པོ་རང་བྱུང་ལྔ་ལྡན་དང་ལོ་ཀེ་ཤ་རེ་)དང་ཤཱཀྱ་མུ་ནིས་
688



གཙོ་མཛད་པའི་དབུས་གཙང་གི་གཙུག་ལག་ཁང་དང་སྡེ་དགོན་རྣམས་སུ་རྟ་
བདུན་ཅུ་ལ་སོགས་པ་ནོར་ཆེན་བརྒྱ་ཕྲག་རྒལ་བས་ཚོགས་སོགས་མཛད། །
དེ་ནས་བླ་མ་ཞང་གིས་འཁྲུགས་པ་ཁོ་ན་མཛད་པ་རྣ་བར་གཟན་ཅིང་།
རྨོངས་པའི་སེམས་ཅན་མང་པོས་ཁ་གཏོང་ལོག་ལྟ་བྱེད་པ་སོགས་ངན་སོང་གི་རྒྱུ་
མང་པོ་སོག་གིན་སྣང་བས་ཚལ་གུང་ཐང་དུ་བྱོན། འཁྲུགས་པ་རྣམས་་་་་
བསྡུམས་པས། བླ་མ་ཞང་གིས་རིན་པོ་ཆེ་ལ་དག་སྣང་མཐའ་ཡས་པ་གཟིགས་
ཏེ་ཕྱག་ནས་འཇུས་ཏེ་ཆོས་བྲོ་བརྡུངས། དེ་ནས་བཟུང་སྐུ་མ་འདས་ཀྱི་བར་དུ་
འཁྲུགས་པ་ཡེ་མི་མཛད་པ་བྱུང་། །
དེ་ནས་དགུང་ལོ་བརྒྱད་ཅུ་བཞེས་པ། རབ་བྱུང་གསུམ་པའི་ས་མོ་བྱའི་
ལོ་སྟེ་སྤྱི་ལོ་ ( 1189) དགེ་བཤེས་ གླན་ (འཕན་ཡུལ་རྒྱལ་) གྱི་གདན་སར་་་་
ཕེབས་པའི་ལོ་དེར་སྟོད་ལུང་མཚུར་ཕུར་བྱོན། སྔར་རྗེ་སྒམ་པོ་པས་(རི་བོ་
རིན་ཆེན་མཆོག་འདྲའི་ངོས་ལ་ནི། ། རྒྱལ་པོ་བཞུགས་པའི་རྒྱབ་ཡོལ་པད་་་་
འདབས་ལྟར། ། ཤིན་ཏུ་མཛེས་གནས་བྱམས་པའི་སྐུ་ཡོད་དོ། ། དེར་སོང་་་་་
དངོས་གྲུབ་དམ་པ་ཐོབ་པར་འགྱུར་)ཞེས་ལུང་གིས་བསྟན་པའི་གནས། ཕྱི་
འཇིག་རྟེན་ན་གྲགས་པའི་ས་དཔྱད་མ་ཚང་བ་མེད་པ། ནང་བྱང་ཆུབ་སྒྲུབ་
པའི་གནས་ཁྱད་པར་འཕགས་པ། ཏིང་ངེ་འཛིན་ཡེ་ཤེས་ངང་གིས་འཆར་
ཞིང་མཐུན་པའི་རྐྱེན་རྣམས་སྒྲུབ་སླ་བ་དང་། འགལ་རྐྱེན་བར་ཆད་ཞི་ཕྱིར་གུ་
རུ་པད་མ་བསམ་པ་སོགས་སངས་རྒྱས་བྱང་སེམས་དུ་མས་ཞབས་ཀྱིས་བཅག་
ཅིང༌། བྱིན་གྱིས་བརླབས་པའི་གནས། བོད་དབུས་གཙང་རུ་བཞི་རུ་་་་
མཚམས་དང་བཅས་པའི་ས་ཡི་འཛོམས་དང་གནས་ཀྱི་གོང་བ། གསང་བ་
ལྟར་ན་དཔལ་འཁོར་ལོ་སྡོམ་པའི་ས་སྤྱོད་ཐུགས་ཀྱི་གནས་རྒྱབ་རི་ཐུགས་རྗེ་ཆེན་
པོ་དང༌། མདུན་རི་མགོན་པོ་བེར་ནག་ཅན་གྱི་བླ་རི་ནགས་རྒྱ་ཕྱུགས་པོ་ཕྲག་
མཚོ་འཁོལ་བའི་གནས་ལ་དུང་དང་གསེར་ཉ་གཡུ་འབྲུག་སོགས་བཀྲ་ཤིས་པའི་
689.



རི་མོ་དང་ཐུབ་པ་རིགས་དྲུག་དང་། སྒྲོལ་མའི་རང་བྱོན། དབུས་རིར་རྒྱལ་
བ་བྱམས་པའི་རང་བྱོན། ཤར་ལྷོའི་བྲག་ཏུ་རྟ་མགྲིན་རྡོ་རྗེ་སྲིན་པོའི་གཟུགས་
ཀྱི་རང་བྱོན། ཤར་གྱི་བྲག་ཐུས་དར་ལ་སྟོན་པ་གཙོ་འཁོར་གསུམ་གྱི་རང་བྱོན་
དང༌། རྒྱབ་རིར་རྒྱལ་བ་རིགས་ལྔའི་རང་བྱོན། གཞན་ཡང་ས་རྡོ་རི་བྲག་
ཐམས་ཅད་ལ་སྐུ་གསུང་ཐུགས་ཀྱི་རང་བྱོན་བསམ་གྱིས་མི་ཁྱབ་པ་དང་ཕྱི་ལྟར་
ན་ཤར་དུ་ཕྱག་འཚལ་སྤང་ཁའི་ལམ་ཁྲ་བོ་སྟག་སྐྱ་བོ། ལྷོར་གཞུང་ཆུ་གཡུ་
འབྲུག་སྔོན་མོ་ལྟར་བརྔམས་ཤིང་རྒྱུགས་པ། ནུབ་ཏུ་རྒྱལ་བ་བྱམས་བཞུགས་
ཀྱི་བཞུགས་ཁྲི་རང་བྱོན་བྱ་དམར་པོ། བྱང་དུ་དཀོར་སྲུང་སྔགས་ཀྱི་བདག་
པོའི་བསྟི་གནས་ཕ་ཝང་རུས་སྦལ་རྒྱ་བོ་བཅས་དང་། ནང་ལྟར་ན་ཤར་མགོན་
པོ་ཐ་གདོང་གི་གཤམ་དུ་ཕ་ཝང་ལ་སྟག་གི་རང་བྱོན་རི་མོ་ཡོད་པ། ལྷོར་ནག་
རིའི་རྩེ་མོར་གཡུ་འབྲུག་གི་རང་བྱོན། ནུབ་རྒྱལ་བ་རིགས་ལྔའི་ཞོལ་དུ་ཕ་ཝང་
ལ་བྱ་དམར་པོའི་རང་བྱོན། བྱང་རྒྱབ་རི་རོལ་དཔལ་མའི་ལུང་ཤུར་དུ་རུས་
སྦལ་སྐྱ་བོའི་རང་བྱོན་སོགས་རྩིས་ཁོག་ལས་བྱུང་བའི་ཕྱོགས་སྲུང་བཞི་ཆ་ཚང་བ་
དང༌། ཤར་དུ་ཀི་ལིའི་བཞུགས་གནས་དམར་པོའི་གཏལ་རྒྱུགས་ཀྱི་རི་ལ་རྟ་
མགྲིན་དམར་པོ་རང་བྱོན་དང་། མ་གཅིག་སྲིད་གསུམ་རྒྱལ་མོའི་བསྟི་གནས་
ལ་ཡོངས་འདུའི་ལྗོན་པ་སོགས་ཕྱི་ནང་གཞན་གསུམ་གྱི་ས་དཔྱད་ལེགས་པོ་མ་
ཚང་བ་མེད་པའི་གནས། མཚུར་མདོ་བོ་ལུང་དུ་དགོན་པ་ཕྱག་བཏབ་ (དང་
ཐོག་མཆོད་ཁང་གོང་དེ་བཏབ་) བླ་མ་ཞང་རིན་པོ་ཆེས་ཀྱང་མཆོད་ཁང་གོང་གི་
ཀ་རུ་མ་ མཆོད་ཁང་དཀར་པོའི་དོན་) གདུགས་ཁམས་གསུམ་ཟིལ་གནོན་
ལ་སོགས། །སུམ་ཕུལ། མཚུར་ལྷ་ལུང་དུ་བྱོན་ཏེ་བཞུགས་པ་ལས་བཅོམ་
ལྡན་འ ང་ ས་ཡི་གེ་དྲུག་པ་ཞལ་གཟིགས། ཡང་དེར་མདང་རྒྱ་གར་གྱི་དུར་ཁྲོད་
ཞིག་ ཏུ་ རྒྱ་གར་ གྱི་གྲུབ་ ཐོབ་འགའ་དང་ཚོགས་འཁོར་བྱས་པ་རྨིས་གསུངས།
དེ་དང་དུས་མཚུངས་པར་གཙང་ལ་སྟོད་ཐང་ཆུང་ཞེས་བྱ་གཙུག་ལག་ཁང་ན་
69)



སྟོན་པ་ཞིག་ཐང་ག་དྲུབ་ཀྱིན་ཡོད་ཙ་ན། ཨ་ཙ་ར་རས་ཀྱང་གྱོན་ཅིང་ལག་ན་
ཐོད་པ་ཐོགས་པ་གསུམ་དང་། བོད་ཀྱི་རྣལ་འབྱོར་པ་ཞབས་རྗེན་ན་བཟའ་
རས་རྐྱང་དང༌། ཕྱག་ན་ཐོད་པ་དང་སྦའི་བེར་མ་ལྕག་ཐོགས་པ་དུང་གི་རྣ་
རྒྱུན་ཅན་ལོ་བཅུ་དྲུག་ལོན་པའི་ན་ཚོད་ཅན་གཅིག་དང་བཞི་བྱོན། བོད་ཀྱི་
རྣལ་འབྱོར་པ་དེ་དང་སྟོན་པ་གཉིས་གསུང་གླེང་མང་དུ་མཛད།
གཙང་སྟོན་གྱིས་ཁྱེད་གང་ནས་བྱོན་དྲིས་པས། ངེད་རྡོ་རྗེ་གདན་ནས་
འོངས་ཁ་ཆེ་དང་པུ་ཧྲང་ན་ཚུར་ལ་ལམ་ཕྱུང་ནས་འོངས་གསུངས། རྒྱ་གར་དུ་
ཅི་ལ་བྱོན་ཞུས་པས། རྡོ་རྗེ་གདན་གྱི་དུས་མཆོད་ལ་ཕྱིན་གསུངས། འོ་ན་བྱ་
ལོའི་དུས་མཆོད་ལ་གྲུབ་ཐོབ་མང་པོ་བྱོན་པ་ཡིན་ཟེར་བ་ལ་ཁྱེད་དང་མཇལ་
ལམ་ཞུས་པས། རྣལ་འབྱོར་པ་དེའི་ཞལ་ནས་མཇལ་ནས་རྒྱ་གར་ལྷོ་ཕྱོགས་ཛཱ་ .
ལནྡྷ་རའི་རྒྱལ་པོ་ཟླ་བ་རྣམ་པར་གནོན་པས་ཧ་ཧ་སྒྲོགས་པའི་དུར་ཁྲོད་དུ་་
ཚོགས་ཀྱི་འཁོར་ལོ་བསྐོར་བར་འདོད་ནས་གྲུབ་ཐོབ་མངོན་པར་ཤེས་པ་མངའ་ ་
ཤིང་རྫུ་འཕྲུལ་ལྡན་པ་ཕོ་མོ་རྣམས་ལ་གསོལ་བ་བཏབ་པས། རྒྱ་གར་ནས་བཞི་
དང་བོད་ནས་གཉིས་ཏེ་དྲུག་བྱོན་གསུངས། དེ་རྣམས་སུ་ལགས་ཞུས་པས།
ཨིནྡྲ་བུདྡྷེ། ནག་པོ་སྤྱོད་པ། ཛཱ་ལནྡྷ་ར། ཤིང་ལོ་པ་དང་བཞི་རྒྱ་གར་བ་
ཡིན། བོད་ཀྱི་གཉིས་ནི་རྡརྨ་ཀཱིརྟི་དང་རྡརྨ་ཤཱི་ལ་ཡིན་གསུངས། དེ་གཉིས་
གང་ལགས་ཞུས་པས། རྡརྨ་ཤཱི་ལ་ནི་ཆོས་ཀྱི་ཚུལ་ཁྲིམས་བྱ་བ་ཡིན་ཏེ་འཆི་
མེད་གྲུབ་པའི་གདམས་ངག་ཡོད། དེ་ད་ལྟ་མངའ་རིས་ཀྱི་སྟོད་ན་ལྷ་ཁང་
གཅིག་མཛད། དེ་ལ་བརྟེན་ནས་གཞན་དོན་སྒྲུབ། ཐེ་རྡརྨ་ཀཱིརྟི་ནི་དཔལ་
ཆོས་ཀྱི་གྲགས་པ་ཞེས་བྱ་བ་ལམ་རྩ་དང་རླུང་ལ་བསྟེན་ནས་ཕྱག་རྒྱ་ཆེན་པོ་ལམ་
གཅིག་ཆོད་ཀྱི་གདམས་ངག་ཡོད་དེ། བོད་ཡུལ་གྱི་སྨད་ན་བཞུགས། ཡོངས་
སུ་གྲགས་པའི་མཚན་ནི་བླ་མ་དབུ་སེ་ཞེས་བྱ་བ་ཡིན། ངེད་ཀྱང་དེར་འགྲོ་
གསུངས། དེར་སྟོན་པ་ན་རེ། བླ་མ་དབུ་སེ་དེ་སྐུ་སྙན་པ་ཆེ་བས་ང་ཡང་
691



དེར་འགྲོ་སྙམས་པ་ལ་སྐུ་ནས་སུ་བྱོན་ཏེ་(དགུང་ན་བགྲེས་པའི་དོན་) གཤེགས་
པའི་དུས་ཡིན་ཟེར་བས་ཆོས་མི་ཚར་གྱི་དོགས་ནས་ལུས་པ་ལགས་ཞུས་པས།
རྣལ་འབྱོར་པ་དེའི་ཞལ་ནས། སྟོན་པ་ཁྱེད་ཀྱིས་བཟང་སྤྱོད་སྨོན་ལམ་ཡང་མ་
གཟིགས་སམ་ (གདུལ་བྱ་གང་ཞིག་གཅིག་ཙམ་གྱི། །དོན་དུ་ཐུབ་པས་བསྐལ་
པར་བཞུགས། ། དེ་ཡང་མྱུར་དུ་སྨིན་མཛད་དེ། ། དྲོད་གཤེར་ལྡན་པའི་མྱུ་གུ་
བཞིན་) ཞེས་བྱ་བ་ལགས་མོད། གཞན་དོན་དུ་གསོལ་བ་བཏབ་ན་སངས་
རྒྱས་ ཀྱང་ བསྐལ་ པའམ་ བསྐལ་ པ་ ལས་ ལྷག་ པར་ བཞུགས་ པར་ བཤད་ པས།
དད་གུས་དང་མ་བྲལ་བར་མྱུར་དུ་སོང་ཞིག་དང་ཆོས་ཚར་ནས་འོང་གསུངས།
དེར་འགའ་ནས་རྣལ་འབྱོར་པ་དེ་ལ་གདམས་ངག་ཞུས་པས། རྣལ་འབྱོར་པ་
དེ་བཞེངས་ནས་ཨ་ཙ་ར་གཅིག་གི་ཙ་ན་གྲོ་ཁ་ལ་ཡི་གེ་བྲིས་ཏེ་དྲིལ་བ་ཞིག་བླངས་
ནས་སྟོན་པ་ལ་གསུངས། དེས་ཡང་གནང༌། འདི་རྣམ་བཞི་རྒྱུད་གྲོལ་བྱིན་
རླབས། ནུས་འདོན་གྱི་གདམས་པ་ཤིན་ཏུ་ཟབ་མོ་ཡིན་པས་མི་ལ་མ་བསྟན་
པར་ཟུང་ཞིག་དང་། ཕྱིས་ཀྱང་ང་དང་འཕྲད་ནས་འོང་གི་གསུང་ནས་རང་
སར་བཞུད། སྟོན་པས་གྲྭ་ཁང་དུ་ཕྱིན་ཏེ་ཆོས་སྟོན་འདྲེན་པར་རྩམས་ནས་
གདན་འདྲེན་དུ་ཕྱིན་རྩ་ན། དཀོན་གཉེར་ན་རེ། ཁྱོད་རང་སོང་བའི་རྗེས་
དེ་ཀ་ལ་རྣལ་འབྱོར་པ་རྣམས་ཀྱང་སོང་ཟེར། ཕྱོགས་ཐམས་ཅད་ལ་དྲིས་པས་
ཀྱང་། མཐོང་བ་དང་ཐོས་བསམ་བྱུང་། དེར་སྟོན་པ་ངེས་ཤེས་ཁྱད་པར་
ཅན་སྐྱེས་ཏེ་དབུས་ཕྱོགས་ལ་བྱོན་པས། ལྕགས་ཕོ་ཁྱིའི་ལོ་ ( དགོན་པ་ཕྱག་
བཏབ་པའི་ཕྱི་ལོ་) དབྱར་ཟླ་འབྲིང་པོར་སྟོད་ལུང་མཚུར་ཕུའི་དགོན་པ་ན་བླ་མ་
དབུ་སེ་དང་མཇལ། སྟོན་ཁར་སོང་ཙམ་ན་བླ་མས་གྲྭ་པ་རྣམས་ལ་སྔར་གྱི་ལོ་
རྒྱུས་ཐོར་རེ་བ་གསུང་འདུག་སྟེ། ཁོང་གི་རྣལ་འབྱོར་པ་བཞི་པོ་དེ་འདིར་བྱོན་
ནམ་མ་བྱོན་ཞུ་དགོས་སྙམས་པའི་ཚེ། བླ་མའི་ཞལ་ནས། ཁྱོད་ཀྱི་དེ་སང་
ཙམ་ན་བྱས་པས་ཆོག་གི་གསུང་པས་ཞུ་མ་སྤོབ། སྟོན་པས་ད་ནི་ཐེ་ཚོམས་
692



མེད་པ་ཞིག་བྱ་དགོས་སྙམས་ནས་ཁམས་པ་དཔོན་གྲགས་སེང་གི་ཁང་པར་་
ཚོགས་འཁོར་བཤམས། རྗེ་རིན་པོ་ཆེ་དང༌། བླ་མ་སྟག་དེལ་བ། དགེ་
བཤེས་དཀོན་མཆོག་སེང་གེ་དང་། སྒོམ་པ་ཚུལ་ཁྲིམས་རྒྱལ་པོ་ལ་སོགས་པ་གྲྭ་
པ་བགྲེས་པོ་བཅུ་ཙམ་གདན་དྲངས། ཚོགས་གྲལ་དུ་སྔར་གྱི་དེ་རྣམས་གསུང་
བར་ཞུ་ཞུས་པས། བླ་མ་དབུ་སེའི་ཞལ་ནས་དེ་རྣམས་ཨིནྡ་བུརྗི་བར་བ་དང་
ཤིང་ལོ་བ་དང་། ནག་པོ་སྤྱོད་པ་གསུམ་ཡིན། ཁྱེད་ལ་ཆོས་བསྟན་པ་དེ་ང་
ཡིན་གདམས་ངག་དེ་ཡང་ཨིནྡྲ་བུརྗི་ལ་ཞུས་པ་ཡིན། རྒྱ་གར་དུ་ཚོགས་དཔོན་
ནག་པོ་སྤྱོད་པས་མཛད། ཁྱེད་རང་ངའི་སྐྱེ་བ་བཞིའི་སློབ་མ་ཡིན་ཏེ། ད་
རེས་དང་ལེན་ལྔར་མཇལ། ཆོས་ཉན་བཤད་ཀྱང་བཟང་པོ་ཡིན་ཏེ། ད་
རེས་ང་མ་འཕྲད་ན་ཁྱེད་བཤད་པ་ལ་འབྱམས་འགྲོ་བས་ཐེ་ཚོམ་གཅོད་ཅིང་སྒོམ་
ལ་གཞུགས་པའི་དོན་དུ་ང་ཁྱེད་ཀྱི་སར་འོངས་པ་ཡིན་གསུངས། བླ་མ་སྟག་
དེལ་བས་དགེ་བཤེས་གཙང་པོ་འདིས་སྐྱེ་བ་བཞིའི་མཇལ་ལུགས་ཞུས་པས།
རིན་པོ་ཆེའི་ཞལ་ནས་སྔོན་རྒྱ་གར་དུ་མགར་བ་རཏྣ་ཤྲཱི་ཞེས་བྱ་བར་སྐྱེ་བ་བཞེས་
པའི་ཚེ། ཁོ་བོས་བྱང་ཆུབ་མཆོག་ཏུ་སེམས་སྐྱེད་པའི་བླ་མ་ཡིན་གསུངས།
དེ་རྗེས་གླིང་འདིའི་བྱང་ཕྱོགས་དེ་བ་ན་ཞེས་བྱ་བར་སྐྱེས་པའི་དུས་ཁོ་བོའི་
མཁན་བུ་ཡིན་གསུངས། དེ་ནས་ལུས་འཕགས་པོར་མེ་ཏོག་ཤེས་རབ་བཟང་
པོ་ཞེས་བྱ་བར་སྐྱེས། དེའི་དུས་སུ་ཁོ་བོ་ལ་ཆོས་དྲུག་པྲ་ཛྷཱའི་གདམས་ངག་བྱ་
བ་ཉན་གསུངས། དེ་ནས་སྐྱེ་བ་འདིའི་གོང་མར་མཐའ་འཁོབ་རྒྱ་མཚོའི་་་
འགྲམ་དུ་བྲམ་ཟེ་རྒྱལ་བ་ཤེས་རབ་ཅེས་བྱ་བར་སྐྱེས་པ་ལ། ཁོ་བོས་དབང་
བཞི་རྫོགས་པར་བསྐུར། དེ་དུས་འདི་བསྟན་བཅོས་རྩོམ་པ་ལ་ཤིན་ཏུ་མཁས།
སྒོམ་པ་ལ་ཡང་བག་ཆགས་བཞག་པས་ད་ལྟ་སྒོམ་ལ་ངེས་ཤེས་སྐྱེ་སླ་བ་བྱུང་བ་
ཡིན་གསུངས། ཡང་རིན་པོ་ཆེའི་ཞལ་ནས། བྱང་ཆུབ་སེམས་པ་སྲིད་པ་ཐ་
མའི་ལུས་ཀྱིས་སེམས་ཅན་གྱི་དོན་མཛད་པ་གཟིགས་གསུངས། དེ་ཇི་ལྟར་
693



ལགས་ཞུས་པས་འཕན་ཡུལ་རྒྱལ་གྱི་གནས་བརྟན་འདྲེ་ཆུང་བ་དེས་སྤྲུལ་པ་་
གསུམ་གྱིས་སེམས་ཅན་གྱི་དོན་བྱེད། དངོས་རྒྱལ་གྱི་དེ་ཡིན། སྤྲུལ་པ་ནི་རྒྱུ་
གར་ན་ཡོད། ཡང་སྤྲུལ་རྒྱ་གར་དང་བལ་པོའི་མཚམས་ན་ཡོད། དེ་དཔལ་
ཕག་ཚང་པའི་སྐྱེ་བ་ཡིན། སྔོན་ཐོག་མཐའ་མེད་པའི་དུས་ནས་ཁོ་བོའི་སློབ་མ་
ཡིན་གསུངས། ཡང་རིན་པོ་ཆེའི་ཞལ་ནས་མི་ཉག་གི་རྒྱལ་པོ་དེ་ཁ་གཅིག་གླང་
རི་ཐང་བའི་(དགེ་བཤེས་གླང་ཐང་པ་རྒྱལ་བ་འོད་མི་འགྱུར་བའི་སྤྲུལ་པར་
གྲགས་པ་)སྐྱེ་བར་བྱེད་པར་དེ་མ་ཡིན། རྣལ་འབྱོར་གྱི་དབང་ཕྱུག་མ་ཏཾ་གི་
པའི་སྐྱེ་བ་ཡིན་གསུངས། རྒྱལ་པོར་སྐྱེ་བའི་དགོས་པ་ནི་ཡབ་རྒྱལ་པོ་ལ་ཕན་
འདོགས་པ་དང༌། རྒྱལ་ཁམས་ཀྱི་སེམས་ཅན་རྣམས་བསོད་ནམས་ཀྱི་ལས་ལ་
འགོད་པ་དང་། རྒྱལ་པོ་བཙན་པས་ཉེས་ཅན་གྱི་བརྩོན་པ་མང་པོ་འགྲོལ་བ་
རྣམས་མ་འོངས་པའི་དུས་ན་གདུལ་བྱར་འགྱུར་བ་ལ་དགོངས་པ་ཡིན། རྒྱལ་
པོ་དེ་དང་ཡང་ཁོ་བོ་འབྲེལ་བ་ཤིན་ཏུ་ཟབ། དགེ་བཤེས་གཙང་པོ་པ་ཁྱོད་མི་
ཉག་གི་ཡུལ་དུ་བཞུད་ལ་རི་བོ་ཧ་ལ་ཤན་དུ་བསྒོམ་དང༌། དེ་ལ་ཌ་ཀི་མ་གསེར་
གྱི་མཆེ་བ་ཅན་བྱ་བ་ཡོད། དེས་ཁྱོད་ཀྱི་འཕྲིན་ལས་ཐམས་ཅད་བསྒྲུབ་པར་
འགྱུར་སེམས་ཅན་མང་པོ་ལ་ཕན་ཐོགས་པར་འདུག་གསུངས།
མཚུར་ཕུར་བཞུགས་པའི་ཚེ། ནུབ་གཅིག་གི་རྣལ་ལམ་ན་མངའ་རིས་
ནས་པུ་ཧྲང་ལ་བྱོན་ཏེ། མཐའ་འཁོབ་བུརྡ་ན་ཞེས་བྱ་བར་སླེབས་པས། དེ་
ན་རྣལ་འབྱོར་པ་དཔོན་སློབ་གཉིས་དང་འཕྲད། སུ་ཡིན་དྲིས་པས། ཨིནྡྲ་
བུཇི་ཡིན་ཟེར། གདམས་ངག་ཞུ་ཞེས་གསོལ་བ་བཏབ་ནས། རྗེ་བཙུན་རྣལ་
འབྱོར་མ་ཞལ་བཞི་ཕྱག་བཅུ་གཉིས་མའི་སྒྲུབ་ཐབས་ལས་ཁ་ཚར་དང་བཅས་པ་
བསྟན། ཡང་མཚུར་ཕུར་བཞུགས་པའི་ཚེ། རྡོ་རྗེ་ཕག་མོ་ཞལ་བཞི་མ་ཡབ་
དང་བཅས་པ་དཔའ་མོ་སུམ་ཅུ་སོ་དྲུག་གིས་བསྐོར་བ་ཞལ་གཟིགས་ཏེ་ལྷ་བྲིས་
ཞང་སྟོན་རྡོར་པོ་ལ་ཞལ་གཟིགས་ཇི་ལྟ་བ་རི་མོར་བྲིར་བཅུག་ནས་སྒྲུབ་ཐབས་
694



གཞོན་ནུ་ལ་སྦྱིན་གསུངས་ནས་གནང་ངོ༌། །སྒྲུབ་ཐབས་དེའི་བྱིན་རླབས་མང་
དུ་མཛད་ནས་གཞན་ལ་གསུངས་པས། ནུབ་གཅིག་རྨི་ལམ་ན། ནམ་མཁའ་
འཇའ་འོད་ཀྱི་གུར་ཕུབ་པའི་དབུས་ན། བུ་མོ་གོས་དམར་པོ་གོན། ཐོད་
དམར་པོ་བཅིངས་ཤིང་རྒྱན་ཆ་ལྔས་བརྒྱན་པ། འཁོར་བཞིས་བསྐོར་བ་་་་
གཅིག་གི་ཞལ་ནས། ཟབ་མོའི་དོན་གར་དགའ་དགར་མ་ཤོད་གསུངས་པ་
གཟིགས། ཕྱིས་ཞོ་འཕྲང༌( ཀོང་པོ་ཞོ་ཁ་）གི་གནས་སུ་ཉི་ཤུ་ལྔ་ལ་ཆོས་འདིའི་
བྱིན་རླབས་མཛད་པའི་དུས། བྱི་རུའི་རི་ལྟ་བུའི་བྲག་དམར་པོ་ཤིང་ཅུང་ཟད་
སྐྱེས་པའི་ལོགས་ལ་སྔར་གྱི་བུ་མོ་ལྔ་པོ་དེ་ཅུང་ཟད་ཁྲོས་པའི་རྣམ་འགྱུར་དང་
བཅས་ཏེ་འདུས། ཁྱེད་སུ་ཡིན་དྲིས་པས། ང་ནི་སུ་ཡིན་མ་ཤེས་ན། ། རྒྱལ་
པོའི་བུ་མོ་ལགླུ་ཡིན། །ཟབ་མོའི་དོན་གང་དགའ་དགར་མ་ཤོད་གསུངས།
ཡང་ཉི་ཤུ་བརྒྱད་ལ་བླ་མ་ཁམས་པ་ལུང་པ་ལ་( བཀའ་གདམས་དགེ་ཤེས་
ཁམས་པ་ལུང་པ་)བྱིན་རླབས་མཛད་པའི་ནུབ་མོ་ནམ་མཁའ་ལ་སྤྲིན་དཀར་པོ་
སྲབ་ཆལ་བའི་ནང་ན་སྔར་གྱི་བུ་མོ་ལྔ་པོ་དེ་ཤིན་ཏུ་ཁྲོས་ཤིང་། ཟབ་མོའི་དོན་
གང་དགར་བཤད་མི་ཉན་ཟེར་ནས་བཞུད་པ་གཟིགས། གདམས་པ་འདི་ནི་
ཤིན་ཏུ་གཉེན་ཞིང་བྱིན་རླབས་ཆེ་བར་འདུག་གསུངས། དེའི་ཚེ་ཏྲེ་བོ་སྒོམ་
ཆེན་ཞིག་ནད་ཀྱིས་ཤིན་ཏུ་སྡུག་བསྔལ་ནས་བླ་མ་ལ་གསོལ་བ་བཏབ་པས། དེ་
ཉིད་དུ་བྱོན་ཏེ་ཞབས་དབང་མཛད་པ་ལ། ཕྱག་འཚལ་བར་བརྩམས་པ་ལ།
ཕྱག་འཚལ་མི་དགོས་ད་ལན་ཁྱོད་ལ་ནད་ཀྱིས་རྐྱེན་པས་བར་ཆད་མི་འོང་་་་
གསུངས་ནས་འཇའ་བཞིན་ཡལ་ལོ། དགེ་བཤེས་ སུམ་པས་དགྱེས་རྡོར་དུ་
མཐོང་། སློབ་ དཔོན་ དགྲ་ སྟོན་ གྱིས་ ཁ་ དོག་ ལྔར་ རེས་ མོས་ ཀྱིས་ མཐོང༌།
སློབ་དཔོན་སངས་རྒྱས་ཀྱིས་བཅོམ་ལྡན་འདས་རྣལ་འབྱོར་མ་ཞལ་ནས་འོད་
ཟེར་འཕྲོ་ཞིང་ནམ་མཁའ་ལ་བཞུགས་པ་མཐོང་། ཕྱིས་ནས་ཀྱང་ཡང་ནས་
ཡང་དུ་མཐོང༌། ཡང་བླ་མ་རིན་པོ་ཆེ་ལ་སྤྱིར་དེང་དུས་བླ་མ་དུ་ཙམ་བཞུགས་
695



ཞུས་པས་མཚན་ཉིད་དང་སྔགས་ཀྱི་སློབ་དཔོན་མང་ཙམ་བཞུགས་ཏེ། ཁྱད་
པར་གྲུབ་པ་ཐོབ་པའི་བླ་མ་དགུ་ཡོད་པ་ཡིན་གསུངས། དེ་རྣམས་གང་དང་
གང་ལགས་ཞུས་པས། བླ་མ་ལྷ་རྗེ་རིན་པོ་ཆེ་དང་རྗེ་སྒོམ་ཚུལ་(བླ་མ་ལྷ་རྗེའི་
དཔོན་ཚུལ་ཁྲིམས་སྙིང་པོ་) དང་། མངའ་བདག་རས་ཆུང་པ་(རྗེ་མི་ལའི་
ཐུགས་སྲས་ཟླ་བ་འདྲ་བ་)དང༌། གྲུབ་ཐོབ་སྙེ་མོ་རྫོང་པ་(ན་རོ་པཎ་ཆེན་གྱི་
གསུམ་སློབ་) དང༌། བླ་མ་སྤེན་ཕུག་པ་ཡོན་རྒྱལ་(རོང་པ་དགེ་བསྙེན་འགར་
དགེའི་སློབ་མ་)དང༌། དཔལ་ཆེན་རྒ་ལོ་རྣལ་འབྱོར་པ་ཤེས་རབ་རྡོ་རྗེ་འམ་
དེབ་དམར་དུ་གཞོན་ནུ་དཔལ་ཡང་ཟེར་བླ་མ་ཨ་སེང་དང༌(དཔལ་རྒ་ལོ་དང་
ཁམས་པ་ཨ་སེང་གཉིས་དགེ་བཤེས་ཤ་ར་བའི་སློབ་མ་ཡིན་) བླ་མ་ཀྲ་ན་(ཡོལ་
ཆོས་དབང་གི་སློབ་མ་)པ་ཆེན་པོ་དང༌། བླ་མ་རྒྱ་གར་བི་རོ་(དེབ་དམར་དུ་
སུ་ར་པཱ་ལའི་སློབ་མ་གྲུབ་ཐོབ་བེ་རོ་ཙ་ན་ཞེས་གསལ་)སྟེ་ཡོན་ཏན་ཐམས་ཅད་
དང་ལྡན་པའི་བླ་མ་དེ་ དགུ་ཡིན་ཞིང་། གཞན་ཡང་རྣལ་འབྱོར་ མ་དང་།
རྣལ་འབྱོར་གྱི་དབང་ཕྱུག་མཚན་བརྗོད་པར་དཀའ་བ་མང་དུ་བཞུགས་་་་་་་
གསུངས།
བླ་མ་དེ་རྣམས་དང་གཞན་ཡང་བླ་མ་རྣམས་ཀྱི་སྐུ་སྐྱེ་བ་བཞེས་ཚུལ་ཞུས་
པས་རྗེ་བཙུན་མར་པ་ལྷོ་ཕྱོགས་དཔལ་གྱི་རི་དང་ཉེ་བའི་ཤྲཱི་ན་ག་རའི་གྲོང་ཁྱེར་
དུ། པཎྜི་ཏ་ཞིག་ཏུ་སྐུ་འཁྲུངས་རྣལ་འབྱོར་པར་ཡང་མཛད་དེ་འགྲོ་བའི་དོན་
དཔག་ཏུ་མེད་པ་མཛད་གསུངས།
བླ་མ་ལྷ་རྗེ་རིན་པོ་ཆེ། ཁ་ཆེ་དང་རྒྱ་གར་གཉིས་ཀྱི་བར་ཀརྨ་པ་ཞེས་བྱ་
བའམ་གྲོང་ཁྱེར་པད་མ་ཅན་ཞེས་པར་ཞི་བའི་གོ་ཆ་ཞེས་བྱ་བར་སྐུ་འཁྲུངས།
རེས་དགེ་སློང་མཛད། རེས་རྣལ་འབྱོར་པ་མཛད། སློབ་དཔོན་ཆེན་པོ་ནག་
པོ་སྤྱོད་པ་བ་དང༌། བིརླུ་པ་བཞིན་དུ་སྤྱོད་པ་སྣ་ཚོགས་པའི་སྒོ་ནས་འགྲོ་བའི་
དོན་མཛད། དེར་ད་ལྟ་འདིའི་སློབ་མ་བཞི་བཅུ་ཙམ་སྐྱེས་འདུག་གསུངས།
696



སྤྱིར་བླ་མ་ལྷ་རྗེ་ལ་སྤྲུལ་པ་གསུམ་ཡོད་དེ། གཅིག་ནུབ་ཕྱོགས་བདེ་བ་བཀོད་
པའི་ཞིང་ཁམས་ན་བྱང་ཆུབ་སེམས་དཔའ་དྲི་མེད་གྲགས་པ་ཞེས་བྱ་བར་མཚན་
བཟུང་ནས་སེམས་ཅན་དཔག་ཏུ་མེད་པའི་དོན་མཛད་ (རིགས་འཛིན་རིག་
པའི་བརྒྱུད་བླ་ཡིན་)ཡང་ཤར་ཕྱོགས་མུ་ཏིག་བརྒྱན་པ་ཞེས་བྱ་བ་ན་བྱང་ཆུབ་
སེམས་དཔའ་དྲི་མེད་ཟླ་བ་ཞེས་བྱ་བར་གྱུར་ནས་སེམས་ཅན་མང་པོའི་དོན་
མཛད། གྲོང་ཁྱེར་པད་མ་ཅན་དུ་གདོས་བཅས་ཡལ་ནས་རབ་འབྱམས་སྟོང་
གི་འཇིག་རྟེན་གྱི་ཁམས་ཨ་ཤོ་ཀ་ཞེས་བྱ་བར་མངོན་པར་རྫོགས་པར་སངས་རྒྱས་
པ་ཡིན་གསུངས། །
རྗེ་སྒོམ་པ་བ་ནི། རྒྱ་གར་ནུབ་ཕྱོགས་གནས་ཉེར་བཞིའི་ཡ་གྱལ་ཀོང་ཀ་
ཞེས་བྱ་བའི་ཡུལ་དུ་སྐུ་འཁྲུངས། མུ་སྟེགས་ཀྱི་རྒྱལ་པོ་བཏུལ་ནས་སེམས་ཅན་
མང་པོའི་དོན་མཛད་གསུངས།
མངའ་བདག་རས་ཆུང་པ་ནི། རྒྱ་གར་དང་བལ་པོའི་བར་ན་དུར་དྷཱཊ་སུ་
ཁ་ཞེས་བྱ་བར་སྐུ་འཁྲུངས། སྤྱོད་པ་སྣ་ཚོགས་ཀྱི་སྒོ་ནས་སེམས་ཅན་གྱི་དོན་
མཛད། །
གྲུབ་ཆེན་རྫོང་པ་ནི་(གྲུབ་ཐོབ་སྙེ་མོ་རྫོང་པ་) ཁ་ཆེ་དང་ཨུ་རྒྱན་
གཉིས་ཀྱི་མཚམས་སུ་སྐུ་འཁྲུངས། སྔར་གྱི་ཕྱག་རྒྱ་མོ་དེ་ཡང་དེར་སྐྱེ་བ་གཟུང་
ནས་ཞབས་ཏོག་བྱེད་དེ། སྤྱོད་པ་སྣ་ཚོགས་ཀྱི་སྒོ་ནས་འགྲོ་བའི་དོན་མཛད། །
བླ་མ་སྤེན་ཕུག་པ་ནི། ལ་སྟོད་གཙང་པོར་དགའ་བའི་ཡེ་ཤེས་ཞེས་བྱ་བར་
སྐུ་འཁྲུངས། །
བླ་མ་དཔལ་ཆེན་པོ་(རྒ་ལོ་)ནི། བྱང་ཕྱོགས་འཇིག་རྟེན་ཁམས་མུ་
ཏིག་དྲ་བ་བརྒྱན་པ་ཞེས་བྱ་བ་ན། དཔལ་གྱི་འབྱུང་གནས་སྦས་པ་ཞེས་བྱ་
བར་སྐུ་འཁྲུངས། སེམས་ཅན་གྱི་དོན་དཔག་མེད་མཛད།
སློབ་དཔོན་ཀྲ་ན་བ། ནི་ཅོག་རོ་འབྲི་མཚམས་ཀྱི་སྲིབ་རི་ན་ཡེ་ཤེས་
697.



འབྱུང་གནས་གྲགས་པ་ཞེས་བྱ་བར་སྐུ་འཁྲུངས།
བླ་མ་དངུལ་ཆུ་བོ་རོ་པ། དེ་སྟོང་ཀུན་རྒྱལ་པོའི་སྲས་སུ་སྐུ་འཁྲུངས།
སློབ་དཔོན་ཕྱ་པ། དེ་ཁ་ཆེའི་གྲོང་ཁྱེར་ཀྲིག་བསྟན་དུ་པཎྜི་ཏ་ཞིག་ཏུ་སྐུ་
འཁྲུངས།
མཁན་པོ་ས་ཕུག་པ། དེ་རྒྱ་གར་ཕྱོགས་སུ་སྐུ་འཁྲུངས་ནས་སེམས་ཅན་
མང་པོ་ལ་ཕན་ཐོགས་གསུངས།
སློབ་དཔོན་ཤབ་སྟག་དུར་བ། དེ་འཛམ་གླིང་གི་ནུབ་ཕྱོགས་ཟད་པ་
གྲོང་ཁྱེར་བདེ་ལྡན་དུ་གྲགས་པ་མཐའ་ཡས་ཞེས་བྱ་བར་སྐུ་འཁྲུངས། སེམས་
ཅན་བྱེ་བ་ཙམ་གྱི་དོན་མཛད། །
དགེ་བཤེས་ཞུ་དོན་མོ་རི་པ། དེ་འཛམ་བུའི་གླིང་ཟད་པའི་མཐར་རི་བོ་
པོ་ཏ་ལའི་འདབ་ན་ཆོས་བརྟའི་སྒོ་ནས་གསུང་བ་ཞིག་ཏུ་སྐུ་འཁྲུངས།
སློབ་དཔོན་པ་ཚབ། དེ་ཁ་ཆེའི་གྲོང་ཁྱེར་ཀྲིག་བསྟན་གྱི་ཕ་རོལ་ན་པཎྜི་
ཏ་རིན་ཆེན་འབྱུང་གནས་ཞེས་བྱ་བར་སྐུ་འཁྲུངས་ནས་འགྲོ་བ་མང་པོའི་དོན་
མཛད། །
སློབ་དཔོན་ཤེས་རབ་བྱང་ཆུབ། རོ་བོ་བྱ་རྐང་གི་ཞོལ་དུ་སྐུ་འཁྲུངས།
དགུང་ལོ་བརྒྱུད་ནས་རབ་ཏུ་བྱུང་སྟེ། དེང་སང་སྒྲུབ་པ་མཛད།
སློབ་དཔོན་ཤེས་རབ་རྡོ་རྗེ། འཕན་ཡུལ་རོང་དུ་སྐུ་འཁྲུངས། བཀའ་
གདམས་པ་བསྟན་ནས་སྒྲུབ་པ་མཛད། །
སློབ་དཔོན་འཕགས་པ་སྟོན་ཆོས། དེ་བལ་ཡུལ་ ཕམ་མཐིང་དུ་རྣལ་
འབྱོར་པ་ཞིག་ཏུ་སྐུ་འཁྲུངས་ནས་ཕྱག་རྒྱ་མ་གཅིག་དང་ལྡོམ་བུ་བྱེད་ཅེས་སོགས་
སྐྱེ་བརྒྱུད་མང་པོ་གསུངས།
ཡང་ཆོས་རྗེ་དྭགས་པོ་རིན་པོ་ཆེའི་འདས་མཆོད་ཅིག་གི་དུས་སུ་བླ་མ་ལྷ་
རྗེའི་སློབ་མ་བཞིས་སེམས་ཅན་ཀྱི་དོན་རླབས་པོ་ཆེ་བྱེད་པ་གཟིགས་ནས་བཞད་
698



མོ་ཞིག་ཤོར། དགེ་བཤེས་ཤེས་རབ་འབུམ་གྱིས་དེ་ཅི་ཡིན་དྲི་བ་ཞུས་པ་ལ།
ནུབ་ཕྱོགས་ན་གསེར་སྒོམ་ཡེ་ཤེས་སྙིང་པོ་དང༌། ཡ་ཟི་སྔོན་མོ་ཤར་གྱི་
ཕྱོགས་ན་བྱང་ཆུབ་སེམས་པའི་སྤྱོད་པ་བྱེད་པ་གཅིག་ཏུ་སྐྱེས་འདུག་གསུངས།
ཤར་ཕྱོགས་ན་སྒོམ་པ་ཞི་མཛེས་དང༌། དྭགས་པོ་ཕག་སྒོམ་པ་བཞི་པོ་དེས་
སེམས་ཅན་མང་པོའི་དོན་བྱེད་བཞིན་འདུག་གསུངས།
ཡང་བླ་མ་ལྷ་རྗེ་རིན་པོ་ཆེའི་སློབ་མ་སྔ་ཤོས་དགེ་ཚུལ་ཞིག་ད་ལྟ་ལྷོ་ཕྱོགས་
ཀྱི་འཇིག་རྟེན་རྒྱལ་བུ་བདེ་སྤྱོད་བཟང་པོའི་གྲོང་ཁྱེར་ན་བྱང་ཆུབ་སེམས་པའི་
སྤྱོད་པ་བྱེད་པ་གཅིག་ཏུ་སྐྱེས་འདུག་གསུངས།
ཡང་བླ་མ་རིན་པོ་ཆེའི་ཞལ་ནས། སྨོན་ལམ་བླ་མ་ཁྱོད་འདི་ནས་ཚེ་
འཕོས་ཏེ་ནུབ་ཕྱོགས་པད་མ་ཅན་དུ་མཁན་པོ་མངའ་རིས་པ་ཚེའི་རིགས་འཛིན་
ཐོབ་པ་དེའི་མཁན་བུར་འགྱུར། །
སྔོན་ཡང་སྐྱེ་བ་བཞི་ལ་པད་མ་ཅན་དུ་མཁན་སློབ་ཀྱི་འབྲེལ་བ་ཐོབ། ད་
ལྟ་འདི་དང་ཁྱོད་སྐྱེ་བ་ལྔར་བར་མ་ཆད་པར་རབ་ཏུ་བྱུང་གསུངས། །
ཡང་གཞུའི་གྲུ་བཞི་དགོན་དུ་བཞུགས་པའི་དུས་སློབ་མ་སྒོམ་ཆེན་གཅིག་
ཤི་བ་ལ་རིན་པོ་ཆེས། སྒོམ་པ་དེ་མདོ་ཁམས་སྨད་འཛམ་ཡུལ་གྱི་ས་ཆར་སྐྱེས་
འདུག་གསུངས། ཕྱིས་འཛམ་ཡུལ་དུ་བྱོན་པའི་ཚེ་ཁྲོམ་ཆེན་པོའི་གསེབ་ཏུ་
བྱིས་པ་གཞན་ལས་སྤོབས་པ་ཆེ་བ་ལ་དད་པ་དང་ལྡན་པ་ཞིག་བྱུང་སྟེ། སྔར་
གྱི་སྒོམ་པ་དེའི་སྐྱེ་བ་འདི་ཡིན་གསུངས། ཕྱིས་སྒོམ་ཆེན་བཟང་པོ་ཞིག་བྱུང་བ་
ལ་འཛམ་སྐྱེ་བ་གསུམ་པ་ཞེས་གྲགས་སོ། །
ཡང་ཁམས་སུ་བཞུགས་པའི་ཚེ་ཞལ་སྔར་བཙུན་པ་ཞིག་ཤི་བ་དེ་གཙང་
རོང་དུ་རབ་སྟོན་དར་མ་གྲགས་ཀྱི་བུར་སྐྱེས་འདུག་གསུངས། ཅང་མ་ནམ་
མཁའ་གྲགས་ཀྱི་ནུ་བོ་ཤི་བ་དེ་སུམ་ཅུ་རྩ་གསུམ་ན་ལྷ་ལོངས་སྤྱོད་ཅན་ཞི་གནས་
ཡོད་པ་གཅིག་ལ་སྐྱེས་འདུག་གསུངས་པ་ལ་སོགས་དེ་ལྟ་བུའི་མཁྱེན་ཚུལ་ནི་
699



བསམ་གྱིས་མི་ཁྱབ་སྟེ་འདིར་རེ་རེ་ཙམ་བཀོད་པ་ཡིན་ཞེས་རྣམ་ཐར་རྣམས་སུ་
བྱུང་། སྤྱིར་རྗེ་འདི་ཉིད་ཀྱིས་སྔོན་བསྐལ་བ་དཔག་ཏུ་མེད་པའི་སྐྱེས་རབས་
ཚད་མེད་གཞལ་དུ་མེད་པ་དག་ཀྱང་གསལ་བར་མཁྱེན་ཅིང་། ཁྱད་པར་ཤར་
ཕྱོགས་ཀྱི་འཇིག་རྟེན་གྱི་ཁམས་བཻ་ཌཱུརྱ་ཡི་ཞིང་ཞེས་བྱ་བ་ན་སྐུ་འཁྲུངས་ཏེ་དགེ་
སློང་གི་ཚུལ་བཟུང་ནས་སེམས་ཅན་གྱི་དོན་དཔག་ཏུ་མེད་པ་མཛད་དོ། །
ཡང་ལྷོ་འཛམ་བུ་གླིང་དང༌། ནུབ་བ་ལང་སྤྱོད་ཀྱི་བར་ན་གླིང་ཕྲན་རྡ་
རི་ཐ་ཞེས་བྱ་བ་ཡོད་དེ། དེར་སེམས་ཅན་གྱི་དོན་དུ་སྐུ་འཁྲུངས། དེའི་དུས་
ན་བླ་མ་ལྷ་རྗེ་རིན་པོ་ཆེ་རྣལ་འབྱོར་གྱི་དབང་ཕྱུག་སུ་ར་ཏ་པ་ཞེས་བྱ་བར་གྲགས་
པས་བླ་མ་མཛད། བྱང་ཆུབ་མཆོག་ཏུ་སེམས་བསྐྱེད་པ་ཆོ་ག་ལག་ལེན་དང་
བཅས་པ་ཞུས་ཤིང་ཐུགས་ཉམས་སུ་བཞེས་སོ། །
ཡང་འཛམ་བུའི་གླིང་འདིའི་རྒྱ་གར་ཨུ་རྒྱན་གྱི་ཡུལ་དུ་ཟུར་རྡ་ཏི་ཞེས་བྱ་
བ་མགར་བའི་རིགས་སུ་འཁྲུངས། སློབ་དཔོན་མེད་དེ་རང་བཞིན་གྱི་རྣལ་
འབྱོར་པ་ནུས་པ་མཆོག་ཏུ་གྱུར་པ། བསྐལ་ལྡན་རྣམས་རྡོ་རྗེ་ཐེག་པའི་ལམ་ལ་
འདྲེན་པར་མཛད་དོ། །
ཡང་ནུབ་ བ་ ལང་ སྤྱོད་ ཀྱི་ གླིང་ དུ་ བྲམ་ཟེའི་རིགས་ སུ་ སྐུ་ འཁྲུངས་ཏེ།
དགེ་སློང་རྡརྨ་ཨ་དྷིཥྛ། གསང་མཚན་རྡརྨ་ཤྲཱི་ཞེས་བྱ་བ་རྗེ་བཙུན་ཏིལླི་པ་ལ་
གདམས་པ་དང་རྗེས་སུ་བསྟན་པ་ཞུས་ཏེ་སེམས་ཅན་གྱི་དོན་མཛད་དོ། །
ཡང་བ་ལང་སྤྱོད་ཀྱི་གླིང་དེ་ཉིད་དུ་མུ་ཏིག་སྡེག་སྤྱོད་ཀྱི་རྒྱལ་པོ་དར་མ་ཤཱི་
ལ་ཞེས་བྱ་བ། སངས་རྒྱས་ཀྱི་བསྟན་པ་ལ་མི་མོས་ཤིང་སེམས་ཅན་ལ་གནོད་
པ་བྱེད་པ་ཞིག་ཡོད་པས་དེ་འདུལ་བའི་དོན་དུ་རྒྱལ་པོ་དེའི་གླང་པོ་ཆེ་བདུན་
བརྒྱའི་ནང་ནས་ཤིན་ཏུ་སྟོབས་ཆེ་བའི་གླང་པོ་ཞིག་གི་སྐྱེ་བ་བཞེས། དུས་རེ་
ཞིག་གི་ཚེ་རྒྱལ་པོ་དམག་གི་དཔུང་མང་པོ་དང་བཅས་ཏེ་ཕྱིན་པའི་ལམ་དུ་སྡིག་
སྤྱོད་ཀྱི་རྒྱལ་བོ་བརྫིས་ནས་བསད། སངས་རྒྱས་ཀྱི་བསྟན་པ་ལ་ཕན་པ་དང་
700



རྒྱལ་པོ་ངན་སོང་དུ་འགྲོ་བ་ལས་བཟློག་ཏེ་དགེ་ལ་བཀོད། རྒྱལ་པོ་དེ་ནི་ད་
ལྟའི་ཡོན་བདག་དགོན་པ་འདི་ཡིན་གསུངས། །
ཡང་རྒྱ་གར་ཤར་ཕྱོགས་ཀ་ལིངྐའི་རྒྱལ་ཁམས་སུ་སྐུ་འཁྲུངས་ཏེ། རྒྱལ་
པོ་ཟླ་བས་རྣམ་པར་གནོན་པ་ཞེས་བྱ་བར་གྱུར། བླ་མ་ལྷ་རྗེ་རིན་པོ་ཆེ་སངས་
རྒྱས་ཡེ་ཤེས་ཞབས་ཞེས་བྱ་བར་གྱུར་ནས་བླ་མ་མཛད། དེའི་སློབ་དཔོན་
འཇམ་དཔལ་བཤེས་གཉེན་ཨ་བ་དྷུ་ཏི་པ་ཡིན་ཏེ། ད་ལྟ་རྗེ་བཙུན་མི་ལར་
གྲགས། དེའི་ཚེ་རྒྱལ་པོ་དཔལ་ལྡན་འབྲས་སྤུངས་ཀྱི་མཆོད་རྟེན་སྐོར་བ་ལ་
བྱོན་པས་ལམ་དུ་ནམ་མཁའ་ནས་སྒྲ་གྲག་པ། ཁྱོད་ད་དུང་དངོས་གྲུབ་མི་ཐོབ་
སྟེ་རང་གི་གནས་སུ་ སོང་ལ་འདུས་བྱས་ཀྱི་དགེ་བ་གྲུབ་ཚད་གྱིས་ཤིག་བྱ་བ་
གསུངས། དེར་རྒྱལ་པོས་དགེ་འདུན་གྱི་སྡེ་འཛུག་པ་ལ་སོགས་པའི་དགེ་རྩ་
དཔག་ཏུ་མེད་པ་མཛད། སླར་མཆོད་རྟེན་ལ་སྐོར་བ་མཛད་པས་ཐུན་མོང་གི་
དངོས་གྲུབ་མ་ལུས་པ་ཐོབ། ཁྱི་གཉིས་རྗེས་སུ་འབྲངས་པ་ལ་ཡང་ཐུན་མོང་གི་
དངོས་གྲུབ་ཐོབ་པ་ད་ལྟ་སྨྱོན་གྱི་མཁའ་འགྲོ་ མ་གཞན་ལས་སྡུག་རྩུབ་ཆེ་བ་་
གཉིས་སུ་གྱུར་ཡོད། དེ་དུས་ཀྱི་རྒྱལ་པོའི་འཁོར་ལ་སོགས་པའི་ཀ་ལིངྐའི་མི་
མང་པོ་ཞིག་ས་སྨད་འདིར་སྐྱེས་ཡོད་དེ། སྟོན་པ་སངས་རྒྱས་དང༌། དགེ་
བཤེས་རིན་ཆེན་རྒྱལ་མཚན་གཉིས་ལ་དེ་དུས་ཐུན་མོང་གི་དངོས་གྲུབ་མང་པོ་
ཡོད་པ་ལ་ད་ལྟ་མེད་པ་འདི་དེ་དུས་བསྒྲུབས་ཤིང་ད་ལྟ་མ་སྒྲུབ་པས་ལེན་པར་
འདུག དེའི་ཚེ་ཁྱོད་བཅུ་གྱིས་ཁོ་བོ་ལ་གསོལ་བ་ཐེབས་ པ་ཏེ། སྟོན་པ་
སངས་རྒྱས། རིན་ཆེན་རྒྱལ་མཚན། ཡོན་ཏན་འོད། ཡོན་ཏན་བླ་མ།
དགེ་འདུན་གྲགས། སྨོན་ལམ་བླ་མ་རྣམས་དབུས་ན་ཡོད་ལ་གཅིག་ཏྲེ་ན་ཡོད་
གསུངས། །
ཡང་ནུབ་ཕྱོགས་ཁྱོན་དུ་རྗེ་བཙུན་ཏི་ལོ་པའི་སློབ་མ་ནུས་པ་མཆོག་ཏུ་གྱུར་
པའི་རྣལ་འབྱོར་པ་ཤཱི་ལ་དནྟི་ཞེས་བྱ་བར་སྐུ་འཁྲུངས། ཚལ་དང་ནགས་ཁྲོད་
701



འབའ་ཞིག་ཏུ་བཞུགས་ཏེ་སེམས་ཅན་གྱི་དོན་མཛད། དེ་དུས་ཁོ་བོས་དབང་
བསྐུར་བའི་སློབ་མ་བཞི་ད་ལྟ་འདིར་ཡོད་དེ། རྡོ་རྗེ་འབུམ། སྒོམ་ སྔོན།
ཤཱཀྱ་ཤེས་རབ། ཆོས་དཔལ་རྣམས་ཡིན་གསུངས། །
ཡང་འཛམ་བུའི་གླིང་འདིའི་བྱང་གི་མཐའ་ཟད་པའི་བྱང་ཤར་མཚམས་
ན། ཆུ་ཀླུང་མེ་ཏོག་པད་མས་བརྒྱན་པ་ཞེས་བྱ་བར་འཁྲུངས་ཏེ། དགེ་སློང་
རྡརྨ་ཀཱི ནི་ཞེས་བྱ། མཁན་པོ་ནི་བྲམ་ཟེ་ས་ཛྙཱ་ན་ཞེས་བྱ་བ་ཡིན། དེས་དུས་
ཀྱི་མཁན་བུ་བཞི་ད་ལྟ་ཡང་འདིར་དགེ་བཤེས་བརྩོན་འགྲུས་ཤེས་རབ་དང་རིན་
ཆེན་རྒྱལ་མཚན། མདོག་མཁས་པ། མིང་དགེ་ཇོ་སྲས་རྣམས་ཡིན་གསུངས།
དགེ་བཤེས་ཕྱ་པ་འདི་པཎྜི་ཏ་ཆུང་ངུ་ཞིག་ཡིན་པ་ལ་ཁོ་བོས་སློབ་དཔོན་ཞུས།
དགེ་བཤེས་རྡོ་རྗེ་སེང་གེ་འདི་དེ་དུས་ཕྱ་པའི་སློབ་མ་ཡིན་པ་ལ། ད་དུང་ཡང་
ཁོང་གི་དྲུང་དུ་སྐྱེ་བར་འདུག་གསུངས། དེའི་དུས་སུ་སློབ་དཔོན་ཆེན་པོ་ཌོམྦྷི་
པ་ལ་རི་བོ་བྱ་སྐྱིབས་སུ་གསོལ་བ་ཐེབས་པའི་ཡིན་གསུངས།
ཡང་ ཤར་ལུས་འཕགས་ཀྱི་གླིང་དུ་ཡབ་རྒྱལ་པོ་དགེ་བ་བཟང་པོ་དང༌།
ཡུམ་ ཤེས་ རབ་ མའི་ སྲས་ མོ་ ཤེས་ རབ་ བཟང་ མོ་ ཞེས་ བྱ་ བར་ སྐུ་ འཁྲུངས།
གསང་མཚན་མཚོ་སྐྱེས་བྱང་ཆུབ་ཞེས་བྱ། རྒྱལ་བུར་སྐྱེས་ན་རྒྱལ་སྲིད་འཛིན་
དགོས་པས་སྡིག་པ་ངང་གིས་འཕེལ་བ་ལ་འཇིགས་ནས་སྲས་མོར་སྐྱེ་བ་བཟུང་།
ཡབ་ཡུམ་དགེ་བའི་ལམ་ལ་བཀོད། དེའི་དུས་སུ་བླ་མ་ལྷ་རྗེ་འདི་དགེ་སློང་
རྡརྨ་སིདི་ཞེས་བྱ་བར་བཞུགས་པ་ལ་སྡོམ་པ་བླངས། ཡོ་བྱད་མང་པོ་ཡོད་པ་
ཐམས་ཅད་བླ་མ་ལ་ཕུལ་ནས་ཤིན་ཏུ་མཉེས་པར་བྱས། ཆོས་ཀྱང་ཅི་ཞུས་ཞུས་
བླ་ མས་གནང་ བ་ ཡིན་ གསུངས། དེ་ དུས་ ཀྱི་ ཁོ་ བོའི་ གྲོགས་ ད་ ལྟ་འདིར།
དགེ་ འདུན་འོད། ཤེས་ རབ་ བླ་མ། སྨོན་ལམ་བླ་མ། ཡོན་ཏན་འོད།
ཡེ་ཤེས་འོད་ཟེར་གཞན་ཞིག་དང་བདུན་ཕ་དགེ་བ་གྲགས་དང༌། མ་དགེ་བ་
བཟང་མོའི་བུ་སྤུན་དུ་གྱུར་པ་ཡིན་གསུངས།
702



ཡང་ ཤར་ལུས་འཕགས་ གླིང་དང་། ལྷོ་འཛམ་བུའི་གླིང་གི་བར་ན།
གླིང་གཡོག་ཡོངས་སུ་གྲགས་པའི་མིང་ལ་རཏྟ་ཕ་ལ་ཞེས་བྱ་བར་གྲོང་ཁྱེར་ར་ཛ་
ཕ་ལའམ་རྡརྨ་ཕ་ལ་ཞེས་པར་ཡབ་རྗེའུ་རིགས་རྡརྨ་སྦས་པ་དང་། ཡུམ་པུ་མ་
ཏིའི་སྲས་སུ་པ་ཀིརྟི་ཞེས་བྱ་བར་སྐུ་འཁྲུངས། རབ་ཏུ་བྱུང་བའི་མཚན་རཏྣ་ཤྲཱི་
ལ་ཞེས་བྱ། དེའི་དུས་སུ་བླ་མ་ ལྷ་རྗེ་འདི་དཔལ་གྱི་སྦས་པ་ཞེས་བྱ་བར་་་་
བཞུགས་པ་ལ། མ་ཧཱ་མཱ་ཡ་དང་། སྒྲོལ་མ་ཡིད་བཞིན་འཁོར་ལོ་དང་རྡོ་རྗེ་
སེམས་དཔའི་སྒྲུབ་ཐབས་ཞུས། དེ་དུས་ཁོ་བོ་སྤྱོད་པ་ནུས་པའི་རྣལ་འབྱོར་པ་
ཡིན་ཏེ། ལོ་བརྒྱ་དང་དྲུག་ཅུ་རྩ་བཞི་ཐུབ། དེ་དུས་ཀྱི་ཁོ་བོའི་སློབ་མ་ད་ལྟ་
འདིར། ཡོན་ཏན་འོད། དགེ་འདུན་འོད། ཡེ་ཤེས་བླ་མ། སྨོན་ལམ་བླ་
མ། འབྱུང་གནས་བླ་ མ། རྒྱལ་ མཚན་བླ་ མ། གཙང༌ སྟོན་ཚུལ་ སེང་།
ཏྲེའི་དགེ་བཤེས་དཀོན་མཆོག་དཔལ། རྡོ་རྗེ་ཤེས་རབ། བཀའ་གདམས་པ་
གཅིག་དང་བཅུ་ལ་སྒྲོལ་མ་དང་། དབང་གི་རབ་ཏུ་བྱེད་པ་ཞེས་བྱ་བའི་ཆོས་
བཤད། ཁོ་བོས་བླ་མ་ལྷ་རྗེ་ལ་ཚོགས་འཁོར་ཞིག་ཞུས་པའི་ཚེ་ད་ལྟའི་སློབ་མ་
ཁྱེད་ཉི་ཤུ་ཙམ་ཡོད་པ་སྟེ། དགེ་བཤེས་བཀའ་གདམས་པ། སློབ་དཔོན་
རིན་ཆེན་རྒྱལ་མཚན། སྟོན་པ་སངས་རྒྱས། ཉེ་གནས་གཉིས། དཔོན་
དགེ་འདུན་གྲགས། སྨོན་ལམ་བླ་མ་རྡོ་རྗེ་ཤེས་རབ། དགེ་བཤེས་དཀོན་
མཆོག་དཔལ། ། སྟོན་པ་ཚུལ་སེང་རྣམས་དང༌། བཙུན་པ་གཉིས་ཀྱང་ཡོད་
པ་ ལས། གཅིག་ ད་དུང་ འདི་ ཉིད་ ལ་ ཡོད་ལ། གཅིག་ དབུས་ སུ་ སྐྱེས།
ཡོན་བདག་དགོན་པ་བ་འདི་ཁྱིམ་བདག་ཕྱུག་པོ་ཞིག་གི་བུ་ཡིན་པས་དེ་དུས་
ཡོན་ བདག་ བྱས། སྐྱེ་ བ་ འདིར་ ཡང་ བྱས་ ཤིང་། ། ཕྱི་ མར་ ཡང་ བྱེད།
མཁན་པོ་ཀ་བྲག་པས་ཁོ་བོའི་མཁན་པོ་སྐྱེ་བ་གཉིས་སུ་མཛད། དགེ་བཤེས་ས་
ནག་པ་དང་། ཡུལ་བར་པ་དང་། གཞན་ཞིག་དང་གསུམ་ལ་སྐྱབས་འགྲོ་
དང་འཇུག་པ་སེམས་བསྐྱེད་བཤད། གཅིག་གིས་བསླབ་བྱ་མ་བསྲུངས་པས་
703



ད་ལྟ་དེ་ཉིད་དུ་སྐྱེས་ཡོད། གཅིག་མཁས་པ་ཆེན་པོ་པཎྜི་ཏ་གཅིག་ཡིན་པས་
བྱང་ཆུབ་སེམས་པའི་སྡོམ་པ་ཉི་ཤུ་པ་བཤད། དགེ་བཤེས་བླ་མ་འོད་ནི་མདོ་
སྨད་དུ་ཆེ་ཚང་དུ་སྐྱེས། རྒྱ་ནག་གི་འགྲམ་ཡིན་ཏེ་དེ་ན་ཁོ་བོའི་སྐྱེ་བ་སྔ་མའི་
སློབ་དཔོན་ཞིག་ཡོད། གྲུབ་ཐོབ་ཟེར་ཉན་པ་གཅིག་ཡོད་གསུངས།
ཡང་བླ་མ་རིན་པོ་ཆེས་ཉིད་ཀྱི་མ་འོངས་པའི་རྣམ་པར་ཐར་པ་ཡང་མང་
དུ་གསུང་སྟེ། རྒྱ་གར་གྱི་ནུབ་ཕྱོགས་ཁྱོན་ནས་ཉིན་ལམ་བཅུ་གཉིས་ཀྱི་བྱང་
ཤར་ན་ཀཏི་ཀའི་གྲོང་ཁྱེར་ཞེས་བྱ་བ་ན། ཡབ་རྡརྨ་སིདི་དང༌། ཡུམ་མ་ཧཱ་
པྲ་དྷིའི་སྲས་པྲ་ཛཱ་ཤཱི་ལ་ཞེས་པའི་རྣལ་འབྱོར་པ་ཞིག་ཏུ་སྐྱེ། བླ་མ་ལྷ་རྗེ་ཡང་
གྲོང་ཁྱེར་པད་མ་ ཅན་ན་མངལ་སྐྱེས་པའི་མཚན་ཞི་བའི་གོ་ཆ་ཞེས་པར་སྐྱེ།
དེའི་མུ་སྟེགས་ཀྱི་པཎྜི་ཏ་ཞིག་གི་ཤེས་བྱའི་བདག་པོ་བྱས། བླ་མ་ལྷ་རྗེས་ཤེས་
བྱའི་བདག་པོ་བྱས་ནས་རྩོད་པས་བླ་མ་རྒྱལ་བ་བྱུང་ནས་མུ་སྟེགས་པ་དེ་ནང་པ་
སངས་རྒྱས་པར་བཙུད་ནས་མིང་དརྨ་ར་ཛ་བྱ་བར་བཏགས། མུ་སྟེགས་ཀྱི་
རྒྱལ་པོ་དེའི་མིང་མ་ཧཱ་ཛི་ན་ཡིན། །
གྲོང་ཁྱེར་ཀརྟི་ཀ་ན་པཎྜི་ཏ་བུདྷི་བཛ་ཞེས་པ་ནང་ན་ཡོན་ཏན་བཟང་པོ་
ཡོད་པ་ཅིག་འོངས། བླ་མ་ལྷ་རྗེ་དང་། དགེ་སློང་སྒོམ་པ་དང་། ཞི་མཛེས་
དང་། གར་སྟོན་དང༌། སེར་ཀོང་ཡེ་ཤེས་སྙིང་པོ་དང་། ཟོམ་ཤི་ཡེ་ཤེས་
སྙིང་པོ་དང༌། ཡ་ཟི་སྔོན་མོ་དང་། རྒྱ་ཆེ་ཆུང་གཉིས་དང་། གྲགས་མཛེས་
དང་། ཉག་སྡེ་སྟོན་པ་དང་། རོག་སྒོམ་དང་། ཡོན་ཏན་སྙིང་པོ་སྟེ་རིག་
པ་བརྟུལ་ཞུགས་ཀྱི་སྤྱོད་པ་ནུས་པ་དྲུག་ཡོད་པས། མུ་སྟེགས་ཀྱི་རྒྱལ་པོ་དེ་
རྟོག་མེད་ཀྱི་སྒོ་ནས་བཏུལ་བ་དང་། (ཡུལ་ཀཱཏི་ཀའི་རྒྱལ་པོ་པཎྜི་ཏས་བཏུལ་
བ་གོང་དུ་གསལ་བ་གཉིས་དུས་གཅིག་ཡིན) བླ་མ་ལྷ་རྗེ་དང་། ནང་པའི་པཎྜི་
ཏ་དང༌། མུ་སྟེགས་ཀྱི་པཎྜི་ཏ་དང་གསུམ་ཀ་རྒྱལ་པོ་ཆེན་པོ་དེའི་མཆོད་
གནས་ཡིན། གྲོང་ཁྱེར་པད་མ་ཅན་དང༌། ཀཱརྟི་ཀ་གཉིས་ཀྱི་བར་ན་གྲོང་
704



བརྡལ་ཞིག་ཡོད། ཡུལ་ཕྱོགས་དེ་ཐམས་ཅད་མུ་སྟེགས་པ་ཡིན་པ་ལ། མ་
ལུས་པ་ནང་པ་སངས་རྒྱས་པ་བྱེད་པར་འགྱུར། གྲོང་ཁྱེར་དེ་ གཉིས་ཀྱི་་་་
མཚམས་ན་ཉིན་ལམ་གཉིས་ཙམ་ཡོད། སྐབས་དེར་ང་དང་བླ་མ་ལྷ་རྗེ་ཡང་
མཇལ། ཡོན་བདག་དགོན་པ་བ་དེ་ཡང་དེར་བློན་པོ་ཞིག་གི་བུར་སྐྱེས་ནས་
རབ་བྱུང་བྱེད། ཁྱེད་འགའ་ཡང་གྲོང་ཁྱེར་ཀཎ་པར་སྐྱེ་སྟེ། ཡོན་ཏན་འོད་
དང་། དགེ་འདུན་འོད་དང༌། སྨོན་ལམ་བླ་མ་དང་། ཡེ་ཤེས་འོད་དང་།
སྟོན་པ་ཚུལ་སེང་དང༌། དགེ་འདུན་གྲགས། ཁྱེད་བདུན་ལྷན་ཅིག་ཏུ་རྗེའུ་
རིགས་ སུ་ སྐྱེ། གྲོང་ ཁྱེར་དེ་ གསུམ་ ཡང་ ཕྱོགས་ གཅིག་ གི་ ཐབས་ སུ་ ཡོད།
གཞན་ཡང་ཡུལ་ཕྱོགས་དེར་སློབ་དཔོན་རིན་ཆེན་རྒྱལ་མཚན་དང་། སྟོན་པ་
སངས་རྒྱས་དང༌། སྟོན་པ་བྱང་ཆུབ་གྲགས་དང་། སྟོན་བསོད་དང་དཔོན་
དར་མ་རཱ་ཛ་དང་། ཤཱཀྱ་ཤེས་རབ་དང༌། སྒོམ་སྔོན་དང་། རྡོ་རྗེ་འབུམ་
དང་། དགེ་བཤེས་གྲགས་རིན་དང་། དབང་ཕྱུག་གྲགས་དང༌། འོད་
ཟེར་བླ་མ་དང་། ཡོན་ཏན་བླ་མ་དང་། དར་མ་སེང་གེ་དང་། རྡོ་རྗེ་
བཙུན་འགྲུས་དང༌། བྱང་པ་ལྷ་བཟོ་དང་བཅས་པ་ཁྱེད་མང་པོ་བླ་མ་ལྷ་རྗེ་
དང་མཇལ་རྒྱུ་ཡིན་པ་ལ་མ་མཇལ་ཏེ། སྐྱེ་བ་ཕྱི་མ་མཇལ་ནས་འོང་གསུངས། །
དེའི་རྗེས་སུ་བོད་ཡུལ་དབུས་ལྷོ་བྲག་གྲུབ་པའི་གནས་བདུན་ཞེས་བྱ་བར་
སློབ་མ་ཞིག་གི་དོན་དུ་སྐྱེ་སྟེ་ཡུན་རིང་པོར་དེར་མི་བཞུགས། ཁྱེད་འགའ་རེས་
དེ་དང་དེར་འཕྲད་གསུངས།
ཡང་རྒྱ་གར་ལྷོ་ཕྱོགས་ཨུ་རུ་བི་ཤ་ཞེས་པར་མཁའ་འགྲོ་མའི་གནས་ཀོང་ག་
བྱ་བ་ཡོད་པ་དེར་སྐྱེ། ས་ཕྱོགས་དེ་ན་པ་ཏ་ན་ཞེས་པའི་གྲོང་ཁྱེར་དུ་ཡོན་
བདག་དགོན་པ་བ་རྒྱལ་པོར་སྐྱེས་ནས་ལམ་རྣལ་མ་ལ་དེར་ཚུད། ཁྱེད་རྣམས་
དང་ཡང་དེར་ང་དང་མཇལ་ནས་ད་གཟོད་ང་མི་དགོས་པ་མང་པོ་ཡང་འབྱུང་།
འགྲོ་བ་གཞན་མང་པོ་ལ་ཕན་པར་ཡང་འདུག་གསུངས། །
705



ཡང་སློབ་དཔོན་དཀོན་མཆོག་སེང་གེ་ལ་སོགས་པས། ་བླ་མ་རིན་པོ་ཆེ་
མངོན་པར་རྫོགས་པའི་སངས་རྒྱས་པའི་དུས་འཁོར་གྱི་དང་པོ་གང་དང་གང་
ལགས་ཞུས་པས། རྒྱ་གར་ལྷོ་ཕྱོགས་ལོ་ཀ་བི་ཧ་རའི་གཙུག་ལག་ཁང་ན་རྣལ་
འབྱོར་པ་མི་ཏྲ་ཇོ་ཀི་ཞེས་བྱ་བ་གཅིག་ཡོད་པ་དེ་དང་། ཡང་མངའ་རིས་སྟོད་
ན་སེམས་ཅན་གྱི་དོན་མང་པོ་མཛད་པའི་དགེ་སློང་དགེ་བའི་བློ་གྲོས་ཞེས་བྱ་བ་
ཞིག་ཡོད་པ་དེ་དང༌། ཡང་སྤྱི་ཉག་ཆོས་ཀྱི་རྒྱལ་པོའི་བླ་མ་རྒྱ་བེ་བུམ་རིང་པོ་
ཞེས་ཀྱང་ཟེར།། རྒྱ་བྱང་ཆུབ་སེམས་པ་ཞེས་བྱ་བ་དེ་དང་། དགེ་བཤེས་
དཀོན་མཆོག་སེང་གེ་ཁྱོད་དང་བཞི་ཡིན་གསུངས། །
སྐབས་འདིར་སངས་རྒྱས་པའི་མཚན་མི་གསུང་ཡང་། བླ་མ་ཞང་རིན་
པོ་ཆེས་འཕྲང་པོའི་ ( སྦྲག་འཕྲང་པོ་) བྲག་གི་གཏེར་ལས་ཤོག་དྲིལ་སེར་པོ་ཞིག་
བྱུང་བར། (བླ་མ་དུས་གསུམ་མཁྱེན་པ་ནི། །མཚན་ནི་རྡརྨ་ཀཱི ནི་ཡིན། །
བྱམས་པའི་བསྟན་པའི་རྗེས་ཐོགས་སུ། ། སངས་རྒྱས་སེང་གེ་ཞེས་བྱ་བར། །
བསྟན་པ་རབ་ཏུ་རྒྱས་པར་འགྱུར། ། རྡོརྨ་ཀཱི རྟི་ཉིད་ཡིན་ནོ། ། འདི་ནས་ཚེ་
འཕོས་ཕྱི་མ་ལ། །ཀཱནྟི་ཀ་ཡི་རྒྱལ་ཁམས་སུ། །ཁྲི་ཕྲག་དྲུག་དང་སྟོང་ཚོ་དྲུག །
ཐེ་ཚོམ་མེད་པར་ཤེས་པར་གྱིས) ཞེས་ལུང་བསྟན་ནོ། །
ཡང་མཚུར་ཕུར་བཞུགས་པའི་ཚེ། རྣལ་ལམ་དུ་རྒྱ་ནག་རི་བོ་རྩེ་ལྔའི་
ཞོལ། ཤིང་སྣ་ཚོགས་ཀྱི་ཚལ་གཙུག་ལག་ཁང་མང་པོ་ཡོད་པའི་སར་བྱོན་པས།
བླ་མ་དངུལ་ཆུ་བི་རོའི་སྤྲུལ་པ་གསུམ་དང་མཇལ། བར་དོ་དང་རྨི་ལམ་གྱི་
མན་ངག་ཤིན་ཏུ་ཟབ་པ་གནང་། གདམས་ངག་གི་དྲི་ཐུག་མཛད་ཅིང་བཀའ་
སྩལ་བསམ་གྱིས་མི་ཁྱབ་པ་བྱོན་ནོ། །
ཡང་མཚུར་ཕུར་དབང་བསྐུར་ཞིག་མཛད་པའི་ཚེ། སེང་ལྡེང་ནགས་ཀྱི་
སྒྲོལ་མ་གཙོ་འཁོར་ལྔའི་ཞལ་གཟིགས། ཡང་གནས་དེར་དཔལ་འཁོར་ལོ་
བདེ་ཕྱོགས་ལྷ་ཚོགས་དྲུག་ཅུ་རྩ་གཉིས་ཀྱི་དཀྱིལ་འཁོར་ཞལ་གཟིགས།
706



ཡང་མཚུར་ཕུར་བཞུགས་དུས། ཤར་ཕྱོགས་འཇིག་རྟེན་གྱི་ཁམས་ཤིག་
ཏུ་བྱོན་པས། ས་གཞི་ཐམས་ཅད་མེ་ཏོག་དཀར་པོས་ཁེངས་པ་འཇའ་ཚོན་གྱི་
གུར་ཕུབ་པའི་དབུས་ན་བཅོམ་ལྡན་འདས་ཐུགས་རྗེ་ཆེན་པོ་བཞུགས་པ་དང་
མཇལ། སྨན་གྱི་རིལ་བུ་གནང་སྟེ་འདི་ཀུན་གཞན་ལ་བྱིན་ན་ཕན་པར་འགྱུར་
རོ་ཞེས་གསུངས་པ་གཟིགས།
་ ཡང་མཚུར་ཕུར་དཔལ་བདེ་མཆོག་ཞལ་གཅིག་ཕྱག་གཉིས་པ་ཡུམ་དང་
བཅས་པ་ཞལ་གཟིགས། །
ཡང་མཚུར་ཕུར་སྔགས་མཆོད་ཅིག་མཛད་པའི་དུས་སུ་བཅོམ་ལྡན་འདས་
དཔལ་གསང་བ་འདུས་པའི་དཀྱིལ་འཁོར་ཞལ་གཟིགས།
ཡང་མཚུར་ཕུར་རྗེ་བཙུན་པའི་མཆོད་པ་མཛད་པའི་ཚེ། དེ་ཉིད་དུ་
ཞལ་གཟིགས།
ཡང་མཚུར་ཕུར་དཔལ་གཤིན་རྗེའི་གཤེད་ཐོད་པ་བཞི་དང་ལྡན་པ་ཞལ་
གཟིགས་ཏེ་དེའི་ཐུགས་དམ་གྱི་ཐང་སྐུ་ཡང་བྲིས། །
ཡང་མཚུར་ཕུར་ནུབ་གཅིག་གི་རྣལ་ལམ་དུ། ལྷོ་ནུབ་ཀྱི་མཚམས་ན་
འུར་སྒྲ་ཆེན་པོ་ཞིག་གྲག་སྟེ་གཟིགས་པས། འོད་ཕུང་གི་ནང་དུ་བཞུགས་པའི་
རྣལ་འབྱོར་པ་རུས་པའི་རྒྱུན་ཅན། ཕྱག་ན་ཌ་མ་རུ་ཐོགས་པ་ཞིག་ན་རེ། ཁོ་
བོ་མི་ཏྲ་པ་ཡིན་གསུངས། དེའི་ཞལ་ནས་( འཁོར་འདས་ཀྱི་ཆོས་ཐམས་ཅད་
གཉིས་སུ་འདུས། དེ་ཉོན་མོངས་པ་ཅན་གྱི་ཡིད་དང་། ལྷན་སྐྱེས་ཀྱི་ཡིད་
གཉིས་ཡིན། ཉོན་མོངས་པ་ཅན་ཡང་ལྷན་ཅིག་སྐྱེས་པའི་ཡིད་དུ་འདུས་སོ)
ཞེས་གསུངས་ནས་འཇའ་ཡལ་བ་བཞིན་དུ་སོང་ངོ༌། ། །
ཡང་ཟླ་བ་དེའི་ཉི་ཤུ་བདུན་གྱི་ནུབ་མོའི་རྣལ་ལམ་དུ། སྒམ་པོར་བྱོན་ཏེ་
འཇའ་ཚོན་གྱི་སྣམ་བུ་ཞིག་འདུག་པ་རྗེ་བཙུན་ཉིད་ཀྱིས་ཕྱག་གིས་བརྟོག་གིན་
བྱོན་པས། དགེ་འཕྲང་དུ་བླ་མ་ལྷ་རྗེ་རིན་པོ་ཆེ་དང་མཇལ། རང་གི་དག་
707



སྣང་ཤར་ཚུལ་རྣམས་ཞུས་པས། བུ་ཆོས་ཐམས་ཅད་རྨི་ལམ་དང་འཇའ་ཚོན་
ལྟ་བུར་ཤེས་པར་གྱིས་ཤིག་གསུངས་ནས་འཇའ་བཞིན་དུ་ཡལ་ལོ།
ཡང་སྦྲུལ་ཟླའི་(ཧོར་ཟླ་གཉིས་པ་)ཉི་ཤུ་གསུམ་གྱི་ནུབ་མོ་རྣལ་ལམ་ན་
འོད་ཕུང་ཞིག་གི་ནང་དུ་རྣལ་འབྱོར་པ་ཕྱག་གཡས་པས་མདའ་འཛིན་པ། བྱ་
བྱེད་ཐམས་ཅད་གཡོན་གྱིས་བྱེད་པ་ཞིག་གི་ཞལ་ནས།་(ང་ནི་སུ་ཡིན་མ་ཤེས་
ན། ང་ནི་ས་ར་ཧ་པར་གྲགས་）ཞེས་གསུངས། གདམས་ངག་ཞུས་པས།
(མཐའ་དང་བྲལ་བ་ལྟ་བ་ཡིན། །ཡེངས་བ་མེད་པ་སྒོམ་པ་ཡིན། །དགག་སྒྲུབ་
མེད་ན་སྤྱོད་པ་ཡིན། ། སྤང་ཐོབ་མེད་ན་འབྲས་བུ་ཡིན་）གསུངས་ཏེ་འཇའ་
བཞིན་དུ་ཡལ་ལོ། །
ཡང་རེ་ཞིག་བླ་མ་སྟག་དེལ་བས་ཞུས་པ། རྗེ་བཙུན་རིན་པོ་ཆེ་ཁྱེད་སྤྲུལ་
པ་མང་པོས་དུས་གཅིག་ཏུ་འགྲོ་དོན་མཛད་པར་གདའ་བ། ད་ལྟ་འཇིག་རྟེན་
གྱི་ཁམས་འདིར་ཅི་ཙམ་ཡོད་ཞུས་པས། སྤྱིར་ངེས་པ་མེད་མོད་ཀྱི། འོན་
ཀྱང་ཤིན་ཏུ་གསལ་བ་བཞི་ཙམ་ཡོད་པ་འདྲ་གསུངས། དེ་རྣམས་གང་ལགས་
ཞུས་ཙ། མངའ་རིས་ཀྱི་ཕ་རོལ། ཁ་ཆེའི་(ལ་དྭགས་ཁ་ཆེ་ཡིན་འདྲ་)ཚུར་
རོལ་སྤུ་རངས་ཞེས་བྱ་བ་ན། དགེ་སློང་དགེ་བའི་བློ་གྲོས་ཞེས་བྱ་བ་གཙུག་
ལག་ཁང་མང་པོ་བཞེངས་ཤིང་། སྔར་གྱི་སློབ་མ་བཙུན་ཆུང་གཅིག་ཤི་བ་དེ་
དང་སེམས་ཅན་མང་པོའི་དོན་མཛད་པ་ཅིག་ཡོད་གསུངས།
ཡང་བལ་བོད་ཀྱི་མཚམས་ན་ལན་དྷེ་ཞེས་བྱ་བར་བླ་མ་བཻ་རོའི་(དངུལ་ཆུ་
བི་རོ་) དགོན་པ་ཡོད་དེ། དེ་ན་དགེ་བསྙེན་ཆོས་ཀྱི་གྲགས་པ་ཆོས་བརྡའི་ཚུལ་
དུ་གསུང་བ་ཞིག་ཡོད། །
ཡང་རྒྱ་གར་ལྷོ་ཕྱོགས་ན་རྟེན་རྣལ་འབྱོར་པར་གྲགས་པ་ཞིག་ཡོད་དེ།
སྣང་བ་དག་པ་རྣམས་ཀྱིས་ཐུགས་རྗེ་ཆེན་པོ་ཁོ་ནར་མཐོང་། ས་འདིར་་་་་
བཞུགས་འདིར་བྱོན་གྱི་ངེས་པ་མེད་པ་ཞིག་བཞུགས།
708



ཡང་ཤར་ཕྱོགས་ཀྱི་འཇིག་རྟེན་གྱི་ཁམས་ཤིག་ཏུ་གྲུབ་ཐོབ་རྒྱལ་པོའི་ཆ་
བྱད་ཅན་མཚན་གྲགས་པ་མཐའ་ཡས་ཞེས་བྱ་བ་རྒྱལ་ཁམས་དེ་རྒྱལ་པོ་མིན་པས་
མི་ཐུལ་བས། རྒྱལ་པོའི་ཆ་ལུགས་སུ་མཛད་དེ་འགྲོ་བ་དཔག་ཏུ་མེད་པའི་དོན་
མཛད། གཞན་ཡང་དུ་མ་ཡོད་པ་འདྲ་གསུངས།
དེ་ལྟར་རང་དང་གཞན་གྱི་དུས་གསུམ་གྱི་གནས་དཔག་པར་དཀའ་བ་
དཔག་ཏུ་མེད་པ་མཁྱེན་ཅིང༌། ཐར་ཐོར་ཙམ་གདུལ་བྱ་སྐལ་ལྡན་དག་ལའང་
གསུང་བར་མཛད་པས། རྗེ་བཙུན་བླ་མའི་མཚན་དུ་ཡང་“དཔལ་ལྡན་དུས་
གསུམ་མཁྱེན་པ་” ཞེས་ཉི་ཟླ་ལྟར་གྲགས་ཤིང་རྩོད་པ་མེད་པར་གྱུར་བ་ཡིན་ལ།
རྒྱ་གར་རྡོ་རྗེ་གདན་ནས་ཀྱང་། དཔལ་རྡོ་རྗེ་གདན་པས་སྔོན་འཕགས་པ་ཀླུ་
སྒྲུབ་ཀྱིས་རྡོ་རྗེ་གདན་གྱི་ཚོགས་དུང་དུ་བུད་པར་མཛད་པའི་རྡོ་རྗེ་གདན་གྱི་
ཚོགས་དུང་དེ་བསྐུར་ཏེ། ད་ལྟ་སངས་རྒྱས་བསྟན་པའི་དངོས་གཞི་བོད་ཡུལ་
དུ་ཡོད་ཅིང་། བསྟན་པའི་བདག་པོ་བི་རྡརྨ་ཀཱི ནི་ཡིན་པས་ཁོང་ལ་ཕུལ་ཞིག་
ཅེས་གདམས་ནས་འབུལ་དུ་བཏང་བ་རྗེ་དུས་མཁྱེན་གྱི་ཕྱག་ཏུ་ཕུལ། ཕྱིས་
མཚུར་ཕུའི་གནྡྷོ་ལའི་མཆོད་བཤོམས་ལ་བཞུགས་པ་འགྲོ་བ་མང་པོས་མངོན་
སུམ་དུ་མཇལ་རྒྱུ་ཡོད་དོ། །རྗེ་བཙུན་འདིའི་ཁྱད་པར་འཕགས་པའི་གདམས་
ངག་ནི། ཕག་མོ་ཞལ་བཞི་མ་དང༌(རྡོ་རྗེ་ཕག་མོ་དངོས་སུ་ཞལ་གཟིགས་ནས་
སྒྲུབ་ཐབས་ ཁ་ཚར་དང་བཅས་པ་ཐེངས་གསུམ་གནང་བས་ཤིན་ཏུ་བཀའ་་་
གཉེན་པ་ཡིན） རྣམ་བཞི་རྒྱུད་གྲོལ་བྱིན་རླབས་ནུས་འདོན་གྱི་གདམས་ངག་
ཤིན་ཏུ་ཟབ་མོ་ཨིནྡྲ་བུརྗིས་དངོས་སུ་གནང་བ་འོ། །རྨི་ལམ་འབྲེལ་གསུམ་ལྡན།
ལྷ་འདྲེ་སྟོང་གི་སྒྲིབ་ཤིང་སོགས་སྔོན་མ་གྲགས་པའི་ཟབ་གནས་མཐའ་ཡས་པ་
དག་སྣང་ལ་གསན་ཞིང་མངའ་བ་དང་སྒྲུབ་ཐབས་ཕྱག་ལེན་དང་བཅས་པ་ཉིད་
ཀྱིས་མཛད་པ་ཡང་ཡོད། གཞན་ཡང་མཚུར་ཕུར་བཞུགས་རིང་དུ་ཡང་སྡེ་
མཆོག དགྱེས་རྡོར། ཕྱག་རྡོར། རྟ་མགྲིན་གསང་འདུས་ མ་ཧཱ་མཱ་ཡ།
709



བདག་མེད་མ། ཐུགས་རྗེ་ཆེན་པོ། སྒྲོལ་མ། མི་གཡོ་བ། རྡོ་རྗེ་ཕག་མོ་
ལ་སོགས་པ་རྒྱུད་སྡེ་བཞིའི་ཡི་དམ་གྱི་ལྷ་ཞལ་དང་། སྟོན་པ་ཤཱཀྱ་ཐུབ་པ་དང་
གུ་རུ་པད་མ་སམ་བྷ། དཔལ་ས་ར་ཧ། མི་ ཏྲི་པ། རྗེ་མི་ལ་སོགས་རྩ་
བརྒྱུད་བླ་མའི་ཞལ་ཡང་ཡང་དངོས་སུ་གཟིགས་པ་ནི་བརྗོད་ཀྱིས་མི་ལངས།
དགེ་འདུན་གྱི་སྐྱོང་བྲན་དང་བསྟན་པའི་བདག་རྐྱེན་གདུལ་བྱ་སེམས་ཅན་་་་
རྣམས་གང་ལ་གང་འདུལ་གྱི་འཕྲིན་ལས་རྣམ་པ་བཞིའི་སྒོ་ནས་སྨིན་ཅིང་གྲོལ་
བར་མཛད་པ་སོགས་སེམས་ཅན་དཔག་ཏུ་མེད་པ་ཐར་ལམ་དུ་བཀོད། དེ་
ལྟར་སྐྱེ་བ་དེ་ཉིད་ཀྱི་དོན་གཉིས་མཐར་ཕྱིན་གདུལ་བྱ་འགྲོ་དོན་གྱི་མཐའ་རྫོགས་
པར་གཟིགས་ཏེ། མྱ་ངན་འདའ་བའི་སྔ་རོལ་ཟླ་བ་གསུམ་ཙམ་ནས་ནམ་
མཁའ་ལ་འཇའ་དང་། ས་རབ་ཏུ་གཡོ་བ། འུར་ཐུག་གི་སྒྲ་ལ་སོགས་པ་ལྟས་
ཆེན་པོ་རྒྱུན་མ་ཆད་པར་བྱུང་སྟེ། སྔོན་ཁམས་སུ་འབྱོན་ཁར་བདེ་གཤེགས་
ཕག་མོ་གྲུ་པར་དབང་བསྐུར་དང་རབ་གནས་བྱས་ཀྱང་མ་བྱས་ཀྱང་བརྒྱད་ཅུ་རྩ་
བཞི་རྗེ་བཙུན་མི་ལའི་སྐུ་ཚེ་ཙམ་ཞིག་འཚོ་ཞེས་གསུངས་པ་དང་དེ་རྗེས་སྐུ་
བསྙུན་པ་ལ་ཉེ་གནས་བུ་སློབ་རྣམས་ཀྱིས་བརྟན་བཞུགས་དང་རིམ་གྲོ་སྒྲུབ་པར་
གནང་བ་ཞུ་སྐབས་ཀྱང་གོང་ལྟར་བརྒྱད་ཅུ་རྩ་བཞི་ཞལ་གྱིས་བཞེས་ཏེ་ད་ལེན་
མི་འཆི་གསུངས་པ་ལྟར་རྗེ་བཙུན་དམ་པ་དགུང་བགྲང་བརྒྱད་ཅུ་རྩ་བཞི་པ།
རབ་བྱུང་གསུམ་པའི་ཆུ་མོ་གླང་གི་ལོ་སྟེ་སྤྱི་ལོ་ (1193)ལོ་སྟག་གི་ཟླ་བའི་ཚེས་
གཅིག་གི་ཉིན་པར། དགེ་བཤེས་གཙང་བ་དཔོན་གཡོག་དང་། དཔོན་
འདུལ་བ་དང་། དཔོན་གྲགས་དང་། གྲགས་རིན་དང་། དཀོན་མཆོག་
རྒྱལ་མཚན་དང་། ན་བུན་པ་ལ་སོགས་པ་གྲྭ་བགྲེས་འགའ་ཞིག་ལ་ཞལ་ཏ་
བྱོན་པར། ཁོ་བོ་ལ་བདག་ཏུ་བཟུང་བ་ལུས་གང་འདི་དང༌། ཞིབ་འཐག་
པའི་རང་འཐག་འདི་ལས་མེད། གཞན་ཡོ་བྱད་ཐམས་ཅད་དགེ་འདུན་་་་
བྱིངས་ལ་དབང་བ་ཡིན་ཏེ། གསེར་སྲང་བརྒྱ་དང་ཉི་ཤུ་རྩ་གཉིས། ་ དངུལ་
710



དང༌། གཡུ་དང་། དར་ཟབ། མཛོ་རྟ་ལ་སོགས་པ་མང་དུ་ཡོད་པ་འདི་
རྣམས་ཁྱེད་མི་ལྔས་བདག་པོ་གྱིས་ལ། སྒྲུབས་གྲྭ་རྣམས་ལ་ཁྱེད་ཁོ་བོ་འདས་
པའི་ཤུལ་འདིར་ལོ་གཅིག་གཉིས་སྡོད་གསུངས། དཔོན་གྲགས་པ་སེང་གེས་
སྡོད་པ་རང་འོང་ངམ་ཞུས་པས། (མཁས་པའི་དགའ་སྟོན་དུ་སྒང་ལོ་ཙ་བ་
ཞམ་རིང་དུ་ཡོད་པ་དེ་ཡིན་པར་གསུངས་）སྐུ་ཡར་བཞེངས་སྤྱན་ཧུར་མཛད་
ནས་ མ་ ཐ་ ཡང་ དབྱར་ དགུན་ གཉིས་ ཙམ་ སྡོད་ པའང་ མིན་ ནམ་ གསུངས།
ཡང་གཞོན་ནུ་ཁྱོད་ལོ་གཅིག་གཉིས་འདིར་སྡོད་ལ་ཁོ་བོའི་སྐུ་གསུང་ཐུགས་ཀྱི་
རྟེན་འདི་རྣམས་ལས་ཡི་གེ་གཅིག་ཀྱང་མ་མཐོར་བ་གྱིས། ངས་ཀྱང་ཆོས་སྐྱོང་
སྲུང་མ་ལ་བཀའ་བསྒོ་ཞིང་གཉེར་དུ་གཏད་ཡོད་པ་ཡིན་གསུངས། ཚེས་་་
གཅིག་ནས་གཉིས་སུ་འགྲོ་བའི་ནུབ་མོ་ས་གཡོས་གཅིག་རྗེས་སུ་གཅིག་བྲེང་མ་
ཆད་པ་དང༌། ཡང་དགོན་གྱི་སྟེང་དུ་འཇའ་ཚོན་གྱི་གདུགས་འཁྲིགས་པ་དང༌།
མཁའ་འགྲོ་མའི་ཚོགས་མང་པོས་ཌ་མ་རུའི་སྒྲ་སྒྲོགས་པ་ལ་སོགས་པའི་ལྟས་
དཔག་ཏུ་མེད་པ་བྱུང༌། དེ་ནས་ཚེས་གསུམ་གྱི་ཉིན་པར་གྲྭ་པ་ཐམས་ཅད་ལ་
ཞལ་བསྟན་པ་དང་། གདམས་པ་བསྟན་པ་སོགས་དཔག་ཏུ་མེད་པ་མཛད།
མ་འོང་པ་ན་བོད་ཡུལ་ལྷོ་བྲག་གྲུབ་པའི་གནས་བདུན་དུ་གདུལ་བྱ་གཅིག་
གི་དོན་དུ་འོང་སྟེ་དེར་ཡུན་རིང་མི་སྡོད། འབྲི་ཆུང་ངོ་མཐོང་གཅིག་ནས་ངེད་
ཀྱི་དགོངས་པ་རྫོགས་པར་བྱེད་གསུངས་པ་དང་། ཡོན་བདག་དགོན་པ་་་་
བའང་རྒྱལ་པོ་གཅིག་ཏུ་སྐྱེ་བར་འགྱུར། ། དེ་འཁོར་དང་བཅས་པ་ལ་ངེད་ཀྱི་
ཕན་འདོག་པ་འོངས་གསུངས་པ་སོགས་སླར་སྤྲུལ་པའི་སྐུ་འབྱོན་པར་ཡང་དོན་
གྱིས་ལུང་བསྟན་ཏེ། སྐུ་དྲངས་པོར་བསྲང་ནས་ནམ་མཁའ་ལ་ལྟ་སྟངས་ཡུན་
རིང་དུ་མཛད། ཉི་མ་ཕྱི་དྲོ་ཟད་པའི་དུས་ལ་བབ་པའི་ཚེ་རྟག་འཛིན་ཅན་གྱི་
གདུལ་བྱ་རྣམས་ཡང་དག་པའི་ལམ་ལ་བསྐུལ་བའི་ཕྱིར་སྤྲུལ་པའི་སྐུའི་དཀྱིལ་
འཁོར་ཡོངས་སུ་བསྡུས་ཏེ། ཞིང་ཁམས་གཞན་དུ་བདེ་བར་གཤེགས་སོ། །ལོ་
711



འདིར་ཀཾ་ཀཾ་སྐྱོ་སྟོན་རྒྱལ་གྱི་གདན་སར་ཕེབས་པ་དང་། དགེ་བཤེས་གླང་ལུང་
པ་དང་། བླ་མ་ཞང་སྐུ་གཤེགས་པ་བཅས་དུས་མཚུངས་པ་ཡིན་ནོ། ། །
དེ་ནས་ཚེས་བཅུ་ལ་གདུང་བཞུ་བའི་ཚེ། དེར་འཚོགས་པ་རྣམས་ཀྱི་
སྣང་བ་ལ་ཉི་མ་སྔར་བས་ཉིས་འགྱུར་གྱིས་རིང་བ་དང་།
ལ་ལ་ཉི་མ་བདུན་དང་བརྒྱད་དང་བཅུ་གསུམ་སོགས་ཉི་མའི་ཚོགས་་་་
འདུས་ཤིང་གྱེས་པར་མཐོང་བ་དང་། ཉི་མའི་འོད་ཟེར་རྣ་བྱའི་གདུགས་འདྲ་
བ་དང༌། དཔའ་བོ་དང་དཔའ་མོ་རུས་པའི་རྒྱུན་ཅན་གྱིས་ནམ་མཁའི་ཁམས་
གང་བ་དང༌། དགུན་ཟླ་བཅུ་གཅིག་པ་ལ་མེ་ཏོག་གི་ཆར་རྒྱུན་མི་ཆད་པ་དང་།
པུར་ཁང་གི་གདུགས་ཀྱི་སྟེང་ན་རིན་པོ་ཆེ་དང་། འཇའ་ཚོན་གྱི་གདུགས་
བརྩེགས་མང་པོ་འདུག་པ་དང༌། ངོས་གཟུང་མེད་པའི་སྒྲ་སྙན་སྣ་ཚོགས་གྲག་
པ། དུ་བ་འཇའ་ཚོན་དུ་གྱུར་བའི་ནང་དུ་བླ་མ་རིན་པོ་ཆེ་སྐུ་དངོས་སུ་་་
བཞུགས་པ་མཐོང་བ་དང་། རི་དྭགས་རྣམས་འདུས་ནས་གདུང་ཁང་ལ་་་
བསྐོར་བ་བྱེད་པ་དང༌། ནམ་མཁའ་ན་བྱ་ཚོགས་རིགས་མི་འདྲ་བ་གདུང་ཁང་
གི་ ཀླད་ དུ་ འདུས་ ནས་ སྐོར་ བ་ བྱེད་ པ་ དང༌ སྐད་ སྙན་ པོས་ ཅ་ ཅོ་ འབྱིན་ པ།
སྔར་དགེ་སྦྱོར་མེད་པ་རྣམས་ལ་དགེ་སྦྱོར་སྐྱེས་པ་དང༌། དགེ་སྦྱོར་ལྡན་པ་
རྣམས་བོགས་ཐོན་པ། ཏིང་ངེ་འཛིན་བསམ་གྱིས་མི་ཁྱབ་པ་རྒྱུད་ལ་སྐྱེ་བ་ལ་
སོགས་ངོ་མཚར་བརྗོད་ཀྱིས་མི་ལངས་བ་བྱུང་ངོ༌། །
དེ་ནས་པུར་ཁང་ཞལ་དབྱེ་བའི་ཚེ་སེམས་ཅན་རྣམས་ལ་ཤིན་ཏུ་བརྩེ་བའི་
ཕྱིར་ཐུགས་དང་། ཟབ་མོའི་ཆོས་སྟོན་པའི་ལྗགས་དང་། བྱང་ཆུབ་ཀྱི་་
སེམས་རབ་ཏུ་བརྟན་པས་རིང་བསྲེལ་ཁ་དོག་སྣ་ལྔ་དཀར་པོ་ཤས་ཆེ་བ་དང་།
བསྐྱེད་པའི་རིམ་པ་བརྟན་པས་ས་བོན་ཕྱག་མཚན་ལྷ་སྐུ་ལ་སོགས་པ་བསམ་གྱིས་
མི་ཁྱབ་པ་བྱོན་ནས། གདུལ་བྱ་ཐམས་ཅད་ཡང་དག་པའི་ལམ་ལ་ངེས་པའི་
ཤེས་པ་བརྟན་པ་སོགས་མཐའ་མའི་མཛད་པ་བསམ་གྱིས་མི་ཁྱབ་པར་བསྟན་
712



ཏོ། །
དེ་ནས་དགེ་འདུན་ལ་ལ་ཞིག་གིས་རྗེ་བཙུན་བླ་མ་བཀྲིན་གསུམ་ལྡན་དེ་
ཉིད་ནི་ཞིང་ཁམས་གཞན་དུ་གཤེགས་ཤོར། མཚུར་ཕུ་ན་དགོན་པ་འཛིན་པ་
ནི་དཀའ་ཞིང༌། ར་ཡུལ་གྱི་སྙིང་པོ་ཡིན་པས་དེར་དགོན་པ་སྤོ་བར་ཁ་་་་་
འཆམས། གདུང་རྟེན་དང་སྐུ་འབུམ་ཡང་དེར་བཞེངས་པར་བྱས། མཆོད་
ཁང་གི་རྨང་ཡང་དེར་བཏིང་ངོ༌། །དེའི་ཚེ་སློབ་དཔོན་ཤེས་རིན་གྱི་གསུང་གིས།
མཚུར་ཕུའི་དགོན་པ་འདི་ཆོས་ཀྱི་རྗེ་རིན་པོ་ཆེ་ ཀཾ་པོ་གནས་ནང་ནས་འདིར་
ཐུགས་གཏད་དེ་བྱོན། དགོན་པའང་བཏབ། ཚོགས་པ་དཔག་ཏུ་མེད་་་་
པའང་འདུས། ཐུགས་དགོངས་ཀྱང་མཐར་ཕྱིན། ཞལ་ཆེམས་སུ་ཡང་ཕོག་
སྐུ་ཡང་འདིར་འདས། གདུང་ཡང་འདིར་བཞུགས། ཐུགས་དམ་གྱི་ལྷ་མང་
པོའི་ཞལ་ཡང་འདིར་གཟིགས། དབང་རབ་གནས་མང་པོ་ཡང་མཛད་དེ་
བྱིན་གྱིས་བརླབས་པའི་ས་གཞི་ཕུལ་དུ་ཕྱིན་པ་འདི་ལྟ་བུ་བཞག་ནས་གར་འགྲོ་
གསུངས་ཏེ། དཔོན་སློབ་གསུམ་གྱིས་དམ་བཅའ་མཛད་དེ་སྐུ་གདུང་བཞུ་
བའི་ས་དང་གདུང་ཐལ་སྤྱན་དྲངས་པ་ལ་འོ་མ་དང་དྲི་བཟང་སོགས་བསྲེས་པ་
ལ་རྒྱུ་བྱས་ཏེ་ཆོས་རྗེ་རིན་པོ་ཆེའི་སྐུ་ཚད་ཇི་ལྟ་བའི་འདྲ་སྐུ་རིན་པོ་ཆེ་བཞེངས་
ནང་བཞུགས་སུ་སངས་རྒྱས་ཀྱི་རིང་བསྲེལ་དང་། རྗེ་ཉིད་ཀྱི་སྐུ་གདུང་རིང་
བསྲེལ་དང་ཉེར་དཔྱད། དཔལ་ས་ར་ཧའི་དུག་སྦྲུལ་གྱི་སྒོམ་ཐག རྗེ་དྭགས་
པོ་རིན་པོ་ཆེའི་ཐུགས་དང་། སྣམ་སྦྱར། གསོལ་ལྷུང་སོགས་བཀའ་རྒྱུད་
གོང་མ་རྣམས་ཀྱི་གདུང་རིང་བསྲེལ། དབུ་སྐྲ། ཕྱག་སེན། ན་བཟའ་ལ་
སོགས་པ་དུ་མ་བཞུགས་ཤིང་། ཕྱི་རབས་པ་རྣམས་ཀྱི་མོས་པའི་རྟེན་དུ་རྗེ་
ཉིད་ཀྱི་གཟིམས་མལ་རང་ན་བཞུགས་སོ། །
གཟིམས་མལ་ནི་《ལྷོ་རོང་ཆོས་འབྱུང་»“ལས་རྗེས་དུས་མཁྱེན་དགུང་ལོ་
དོན་ལྔ་ནས། གྱ་བཞི་བར་དགོན་ཕུག་རིང་ན་བཞུགས་”ཞེས་གསལ་བ་ལྟར་
713



མཆོད་ཁང་གོང་གི་ཤར་ལྷོའི་འོག་ཤོད་དུ་དུས་མཁྱེན་ལྷ་ཁང་དུ་གྲགས་པ་དེ་ལ་
དགོན་ཕུག་ཅེས་གཟིམས་ཁང་ངོ་མ་དེ་ཡིན་པར་སྣང་ལ་འདྲ་སྐུ་རིན་པོ་ཆེ་ཡང་
དེར་བཞུགས་པ་ཡིན་ནོ། །
(སྔར་མིག་ལམ་དུ་གྱུར་པའི་མཚུར་ཕུའི་རྟེན་གསུམ་དཀར་ཆག་ལྟར་ན།
འདྲ་སྐུ་རིན་པོ་ཆེ་འདི་ནི་རྗེ་ཉིད་ཀྱི་ཐུགས་སྲས་སྒང་ལོ་ཙཱ་བའི་ཕྱག་བཟོ་ཡིན་
པར་བཤད་ལ། སྐུ་ཚད་ཞལ་ཁྱིམ་སོགས་ཤིན་ཏུ་བྱོན་ལེགས་པ་གསུང་འབྱོན་
ལ་ཁད། སྐུ་དངོས་བཞུགས་པ་དང་དབྱེར་མ་མཆིས་པའི་ཡེ་ཤེས་སེམས་པ་
དངོས་སུ་བཞུགས་ཤིང་། སྐུ་དྲོད་རྟ་རྔ་ཙམ་རྒྱུན་ཆད་མེད་པ། གང་ཟག་
མཇལ་བ་པོ་སོ་སོར་དགེ་མི་དགེའི་རྟགས་སྤྱན་གཉིས་བར་སྣང་དང་། ས་གཞི་
ལ་གཟིགས་སྟངས་དང༌། ཞལ་གྱི་རྣམ་འགྱུར་ཅི་རིགས་སུ་སྟོན་པར་མཛད།
ཡུལ་ལུང་སྤྱིའི་དལ་ཡམས་ཀྱི་ནད་དང་། ལྷག་པར་མཛེ་ནད་དང་། འབྲུམ་
ནད་སོགས་ཉིད་ཀྱིས་དངོས་སུ་བཞེས་ཏེ་ཞལ་ཁྱིམ་ལ་ཤུ་འཐོར་ལ་སོགས་པ་
འཁྲུངས་པ་དང་ཡལ་བ་ནི་དངོས་སུ་མཇལ་རྒྱུ་ཡོད་ཅིང་། །
སྔར་སྐལ་ལྡན་གྱི་སྐུ་གཉེར་ཞིག་ལ་ཆོས་དྲུག་གི་གདམས་ངག་དངོས་སུ་
གསུངས་བ་སོགས་སྔོན་རྗེས་སུ་གསུང་ལེན་ གསུམ་བྱོན་པའི་ལོ་རྒྱུས་ཡོད་པ་་
བཅས་བྱིན་རླབས་ཤིན་ཏུ་ཆེ་བ་ཡིན་ནོ)
དེ་ནས་བུ་ཆེན་རྣམས་ཀྱིས་སྐུ་འབུམ་ཞིག་བཞེངས་པར་དགོངས་ནས།
རྒྱ་གར་དཔལ་ལྡན་འབྲས་སྤུངས་ཀྱི་མཆོད་རྟེན་བཀོད་པ། རྒྱ་གར་ཤར་་་་
ཕྱོགས་ཀྱི་ལྷ་བཟོ་བ་ཞིག་ལ་པཎྜི་ཏ་ཉི་མའི་སྙིང་པོས་བཞེངས་བཅུག་པའི་ཐང་
ཀ་ཆེན་པོ་ཞིག་པཎྜི་ཏ་ཉིད་ཀྱིས་བོད་དུ་བསྣམས་ཕེབས་ཏེ། སློབ་མ་སྟོན་པ་
གཉིས་ལ་གནང་བ་ད་ལྟ་དགེ་བཤེས་གླན་གྱིས་བཞེངས་པའི་གཙུག་ལག་ཁང་ན་
བཞུགས་ཟེར་བ་ཐོས་པས་(དགེ་བཤེས་གླན་འདི་རབ་བྱུང་གསུམ་པའི་ས་མོ་བྱ་
སྟེ། སྤྱི་ལོ་(1189) ལོ་ལ་འཕན་ཡུལ་རྒྱལ་གྱི་གདན་སར་ཕེབས་ཏེ་ལོ་གསུམ་
714



བཞུགས་ནས་གཤེགས། དེ་རྗེས་ལོ་གསུམ་པའི་ཐོག་ལ་ཡིན་པས། རྒྱལ་གྱི་
གཙུག་ལག་ཁང་དེ་ཡིན་ནམ་སྙམས་) དགེ་བཤེས་རྣམ་འབར་བའི་དབོན་སྟོན་
ལྷ་སར་བྱོན་པ་ལ་འགྲོགས་ནས་ཐང་ཀ་དེ་ལས་དཔེ་བླངས། རྣམ་འབར་བའི་
སློབ་མ་རྒྱ་གར་དུ་ལེན་གཉིས་ཕྱིན་པའི་བལ་པོ་ལོ་ཙཱ་བ་ལ་མཆོད་རྟེན་གྱི་དཀར་
ཞལ་དང་། ཆ་ཚད་བསླབས་ཏེ་སྔར་རིན་པོ་ཆེ་ཉིད་ཀྱི་གསུང་གིས་ཡང་དགོན་
གྱི་(ཡང་དགོན་ཞེས་པ་ནི། མཆོད་ཁང་གོང་ཕྱག་བཏབ་པའི་རྗེས་སུ་འདུས་
ཚོགས་རྒྱ་ཆེ་བས་ཡང་ཅིག་འདུ་ཁང་སོགས་དགོན་མ་ཚང་གཤམ་དུ་རྒྱུ་བསྐྱེད་
ཀྱིས་བཞེངས་པར་མཛད་པ་ལ་ཡང་དགོན་ཞེས་པ་ད་ལྟའི་སྒར་པ་བླ་བྲང་ལྟེ་
བར་གྱུར་བ་འདི་ལ་ཟེར་བ་སྣང་)བའི་རྒྱབ་འདིར་དཔལ་ལྡན་འབྲས་སྤུངས་ཀྱི་
མཆོད་རྟེན་གཅིག་བཞེངས་ལ་བསྐོར་བ་བྱའོ་གསུང་བའི་ཞལ་ལུང་ཡོད་པས།
གདུང་བཞུ་བའི་ས་དེ་ཉིད་དུ་མཆོད་རྟེན་གྱི་རྨང་བཙུགས་པའི་ཆོ་ག་མཛད་པ་
ན། ཁ་བ་ཆེན་པོ་བབ་པའི་རྗེས་ལ་ནམ་མཁའ་ཡོངས་སུ་དག་པ་ལས་འཇའ་
ཚོན་གདུགས་དང་དཀྱིལ་འཁོར་འདྲ་བ་མང་པོ་བྱུང༌། དེའི་ཕྱི་ཉིན་ནས་་
བཟུང་སྟེ་མཆོད་རྟེན་མ་ཚར་གྱི་བར་དུ་འཇའ་ཚོན་དང་མེ་ཏོག་གི་ཆར་རྒྱུན་མ་
ཆད་པར་བྱུང་། ཡུན་རིང་མ་ཐོགས་པར་ལེགས་པར་གྲུབ་ཏེ་(བཟོ་བཀོད་ནི་
སྔོན་བཅོམ་ལྡན་འདས་ཀྱིས་རྒྱ་གར་ལྷོ་ཕྱོགས་དྷ་ན་ཀ་ཌ་ཀའི་འབྲས་སྤུངས་ཀྱི་
མཆོད་རྟེན་དུ་རིགས་ལྡན་ཟླ་བ་བཟང་པོ་ལ་དཔལ་དུས་ཀྱི་འཁོར་ལོའི་རྒྱུད་
གསུངས་པའི་གནས་དེའི་བཀོད་པ་ཅན། གདུང་འབུམ་བཀྲིས་འོད་འབར་དུ་
གྲགས་པ་སྐུ་ཚད་ཐོག་བརྩེགས་མ་) དེའི་ནང་བཞུགས་སུ་དེ་བཞིན་གཤེགས་
པའི་རིང་བསྲེལ་དང་། དེ་བཞིན་གཤེགས་པ་གླང་པོའི་གདུང་ཉེར་གཅིག་
དང་། བྱང་ཆུབ་ཤིང་གི་ལོ་འབྲས། གནས་ཆེན་བརྒྱད་ཀྱི་ས་སྣ། ལི་ཡུལ་
ལས་བྱོན་པའི་དཔལ་ཁ་སར་པ་ཎིའི་སྐུ་གཅིག་(འདི་སྔོན་ལི་ཡུལ་དུ་སངས་རྒྱས་
འོད་སྲུང་གིས་བསྟན་པ་དར་རྒྱས་སུ་མཛད་སྐབས་སངས་རྒྱས་ཉིད་ཀྱི་རབ་་
715



གནས་འཕོགས་པའི་གྲས་)གིས་སྣ་དྲངས་པའི་སྐུ་རྟེན་ཁྱད་པར་ཅན་བཅུ་་་
གཅིག་གསེར་གྱི་གླེགས་བམ་གསུམ་ལ་སོགས་པ་གསུང་གི་རྟེན་མང་པོ་དང་།
ཆོས་རྗེ་རིན་པོ་ཆེ་ཉིད་ཀྱི་དབུ་ལོ་དང༌། སྐུ་གདུང་། རིང་བསྲེལ། ཕྱག་
ཞབས་ཀྱི་སེ་མོ། ན་བཟའ། ཉེར་དཔྱད། བཞུགས་གདན། ཞབས་
རྗེས། བཀའ་རྒྱུད་གོང་མ་རྣམས་ཀྱི་སྐུ་གདུང་ལ་སོགས་པ་འཇིག་རྟེན་ན་་
དཀོན་པའི་ངོ་མཚར་གྱི་རྟེན་དཔག་ཏུ་མེད་པ་བཞུགས་ཤིང༌། ཆོས་ཀྱི་འཁོར་
ལོ་རིམ་པ་བཅུ་གསུམ། གདུགས། ཆར་ཁེབས། ཏོག་དང་བཅས་པས་
མཛེས་པའི་ལོགས་ལ། རིན་པོ་ཆེ་ཉིད་ཀྱི་སྐུ་འོད་ཀྱི་རྣམ་པར་རང་བྱུང་དུ་
བྱོན་པས་ཐམས་ཅད་ངོ་མཚར་དུ་གྱུར་ཏེ།
དེའི་རྗེས་སུ་རིན་པོ་ཆེའི་ཐུགས་ལྗགས་ལོགས་སུ་བཞུགས་པའི་གདུང་
ཁང་སྒོམ་ཆེན་རས་པ་བཞིས་མཛད་(འདི་《ཟླ་བ་ཆུ་ཤེལ་》དུ་སྒོམ་ཆེན་རས་
པས་གཞི་མཛད་ཅེས་གསལ་ཡང་། རྟེན་གསུམ་དཀར་ཆག་དང་། མཁས་
པའི་དགའ་སྟོན། དེབ་སྔོན་བཅས་སུ་སྒོམ་ཆེན་རས་པ་བཞིས་མཛད་ཅེས་
ཕྱོགས་མཐུན་པས་དེ་ལྟར་ཡིན་པར་སྣང་ལ། ། ཕྱིས་དགོན་ཕུག་གི་འདྲ་སྐུ་རིན་
པོ་ཆེའི་གཡས་སུ་བཞུགས་པ་དེ་ཡིན་ནོ)དེ་རྗེས་རིན་པོ་ཆེའི་དངོས་སློབ་དགེ་
བཤེས་གཙང་པོ་པས་དཔལ་ལྡན་འབྲས་སྤུངས་ཀྱི་མཆོད་རྟེན་དེ་ལ་གསེར་གྱི་ན་
བཟའ་བཟང་པོ་ཆ་རྐྱེན་དང་བཅས་པ་མི་ཉག་གི་ཡུལ་ནས་བརྫངས་ཏེ་བྱུང་བ་
ལ་ཐུགས་དགོངས་རྫོགས་པའི་ཕྱིར། ནང་གཞལ་ཡས་ཁང་དང༌། ཕྱི་མཆོད་
རྟེན་དུ་ཡོད་པའི་འབུམ་ཁང་རྒྱུར་འདོམས་བརྒྱད་ལ་ཆུ་ཞེང་གབ་པ། སྒོ་བཞི་
ལས་མཁན་དང་བཅས་པ། བང་རིམ་རྒྱལ་པོའི་ཁང་པ་དང་བཅས་པར་
གསེར་གྱི་ན་བཟའ་ལེགས་པར་བསྒྲུབས་པ་དང་། (དཀར་ཆག་འཐོར་བུ་
ཞིག་སྔར་མཐོང་བ་ལ་གསེར་སྲང་གསུམ་ཁྲི་ལྷག་པ་སོང་ལུགས་བཀོད་འདུག་པ་
དང་《ལྷོ་རོང་ཆོས་འབྱུང་》ལས་གཙང་པ་བཀྲིས་ནི་མི་ཉག་འགའི་རྒྱལ་པོའི་
716



དབུའི་བླ་མཆོད་མཛད། མཚན་གཙང་པཎ་ཏི་བྷིར་དུ་གྲགས་ཅེས་གསལ་བ་
ལ་སྟོད་ཐང་ཆུང་པ་དགེ་བཤེས་གཙང་པོ་པ་འདི་ཡིན་པར་ངེས། སྔོན་མ་ནས་
རྗེ་ཉིད་ཀྱིས་མི་ཉག་གི་རྒྱལ་ཁམས་སུ་རི་བོ་ཧ་ལ་ཤན་དུ་བསྒོམ་དང་དེ་ལ་ཌཱ་ཀི་
མ་གསེར་གྱི་མཆེ་བ་ཅན་ཞེས་བྱ་བ་ཞིག་ཡོད་པ་དེས་ཁྱོད་ཀྱི་འཕྲིན་ལས་ཐམས་
ཅད་བསྒྲུབ་པར་འགྱུར། ཞེས་དགེ་བཤེས་གཙང་སོར་མ་འོངས་ལུང་བསྟན་
གནང་བའི་ཕྱིར་) དེ་ནས་བལ་པོའི་ཡུལ་ནས་སྤྱན་དྲངས་པའི་གསེར་གྱི་གན་ཇི་
ར་ཀླད་དུ་བཙུགས་པས་དགོན་གནས་འོད་དང་ལྡན་པར་བྱས་ཏེ། སངས་
རྒྱས་ཀྱི་བསྟན་པ་གནས་ཀྱི་བར་དུ་འགྲོ་བ་ཐམས་ཅད་ཀྱི་ཕྱག་དང་མཆོད་པའི་
གནས་བསོད་ནམས་ཀྱི་ཞིང་དམ་པར་གྱུར་བ། གནས་སྐབས་དང་མཐར་
ཐུག་གི་དོན་ཇི་ལྟར་བསམ་པ་ཐམས་ཅད་ཡིད་བཞིན་དུ་འགྲུབ་པའི་ནོར་བུ་རིན་
པོ་ཆེ་དབང་གི་རྒྱལ་པོ་ལྟ་བུར་གྱུར་པ་ཡིན་ནོ། །
གཞན་ཡང་ཉེ་གནས་འོད་བཞིས་སོ་སོར་བཞེངས་པར་མཛད་པའི་ཐུབ་
དབང་གི་སྐུ་བཞི་ལ་སོགས་པ་གསུང་ལས་སྐྱེས་པ་ཐམས་ཅད་ཀྱིས་ཆོས་རྗེ་རིན་
པོ་ཆེའི་ཐུགས་ཀྱི་དགོངས་པ་ཡོངས་སུ་རྫོགས་པའི་ཕྱིར་རྟེན་གསུམ་བྱིན་རླབས་
ཅན་མང་དུ་བཞེངས་པར་མཛད་དོ། །
རྗེ་དེ་ལ་བུ་ཆེན་བྱོན་ཚུལ་ནི། ལྡོམ་བུའི་རྣལ་འབྱོར་སངས་རྒྱས་དར་
པོས་མཛད་པའི་《བཀའ་རྒྱུད་ཆོས་འབྱུང་རིན་ཆེན་སྤུངས་པ》ལས་སློབ་མའི་
གཙོ་བོ་ཐུགས་སྲས་བུ་ཆེན་ མཉམ་ མེད་ ཤཱཀྱ་ཡེ་ཤེས། རྒྱལ་ བ་ གངས་ པ།
འགྲོ་མགོན་རས་ཆེན། གྲུབ་ཆེན་སྤོམ་བྲག་པ་ (དམ་མ་གྲགས་)བྱ་རྒོད་ཕུང་
པོའི་རི་དང་རྡོ་རྗེ་གདན་གྱི་བར་དུ་ས་ཐོབ་པའི་བྱང་ཆུབ་སེམས་པ་ཡེ་ཤེས་བློ་
གྲོས་ཞེས་བྱ་བའི་སྐུ་སྐྱེར་གྲགས་སོ། ། ཁྲ་ཤོད་སྤོམ་བྲག་ཏུ་དགོན་པ་བཟུང་།
འགྲོ་མགོན་ཆོས་བརྩོན། ལྡེ་ཆུང་སངས་རྒྱས། འབོམ་ཚ་སྟག་དེལ། ནམ་
མཁའ་འོད། ཚུལ་ཁྲིམས་འོད། ཡོན་ཏན་འོད། ལྟར་སྒོམ་པ་(འབྱུང་བ་
717



ལྔ་ལ་རང་དབང་ཐོབ་པ་) དགེ་བཤེས་ཤཱཀྱ། རྨོང་དགེ་ཇོ་སྲས་བཅས་སྤང་
རྟོགས་ཡོན་ཏན་རྣམ་དབྱེར་མ་མཆིས་པ་རང་དང་འདྲ་བའི་བུ་ཆེན་བཅུ་གསུམ།
ཞེས་པ་དང༌། 《རྣམ་ཐར་གསེར་གླིང་མ་»སོགས་ལ་གསལ་བར་མི་སྣང་ཡང་།
རྗེ་དཔའ་བོ་གཙུག་ལག་ཕྲེང་བས་རྣམ་ཐར་ཁུངས་མ་གཞན་དག་མང་པོ་་་་
གཟིགས་ངོར་ཆུབ་པ་ལ་འདི་ལྟར་སྣང་སྟེ། མངོན་ཤེས་ཀྱི་བཀའ་བབས་ལྡེ་
ཆུང་སངས་རྒྱས་རིན་ཆེན་(རྡུ་ས་དམར་པ་བ་) ཡོན་པོའི་དགོན་པ་བཏབ།
རྫུ་འཕྲུལ་གྱི་བཀའ་བབས་འབམ་ཚ་སྟག་དེལ་ (སྟག་དང་མཚིའུ་སོགས་ལ་་་
བརྫུས་ནུས་པ། སྐུ་ལུས་མ་སྤངས་པར་མཁའ་སྤྱོད་ལ་གཤེགས་)རྣམ་ཐར་གྱི་
བཀའ་བབས་གྲྭ་པ་བཀའ་གདམས་(རུ་ཡོན་པོ་དོའི་དགོན་པ་བཟུང་)རྟོགས་
པའི་བཀའ་བབས་དབྲ་དགེ་ཆོས་བརྩོན་(དབུ་རེ་ཁེ་ཆུ་རྒྱུད་པ། མགྲོ་མགོན་
ཆོས་བརྩོན་) འགྲོ་དོན་གྱི་བཀའ་བབས་འགྲོ་མགོན་རས་ཆེན་(ཡར་ལུང་ཉ་མོ་
གཞུང་ཁུ་རྗེ་སྙིང་པོར་འཁྲུངས། གདུང་གྲུ་གུ དྭགས་པོ་སྒོམ་ཆུང་ཤེས་རབ་
བྱང་ཆུབ་ཀྱི་སྐུ་སྐྱེར་གྲགས་ལ་སྔོན་མ་སྔགས་འཆང་། རྗེས་སུ་བཀའ་གདམས་
ཀྱི་མཁན་པོ་ཁྲོམ་ པ་ལས་ དགུང་ལོ་སུམ་ཅུ་རྩ་བདུན་ལ་ཆིག་རྫོགས་མཛད།
མཚན་བསོད་ནམས་གྲགས་སུ་བཏགས། ལོ་རྒྱུས་ཡིག་ཆ་ལ་ལར་སངས་རྒྱས་
གྲགས་ཞུ། མདོ་ ཁམས་ སུ་མགོན་པོའི་སྒྲུབ་སྡེ་སྟེ་སྔགས་གྲྭ་བཅོ་བརྒྱད་་་་
བཙུགས་པ་དང་། དམར་ཁམས་སུ་དགོན་པ་ཕྱག་བཏབ་)ཏེ་བཀའ་བབས་
ཀྱི་བུ་ལྔའི་གྲས་ཡིན། རྒྱ་པ་གངས་པ་ (གངས་དཀར་རིན་ཆེན་འོད་ཟེར་ཏེ་
(ཡུལ་ ཤང་ པ། རུས་ ཁྱུང་ པོ། ཕུར་ པ་ ལྷ་ ནག་ གི་ གྲུབ་ ཐོབ་ རྒྱུད་ པ།
ཡངས་ཅན་དང་འོད་ཡུག་བར་གྱི་བར་འབྲོང་བུའི་དགོན་པ་བཏབ་) རང་བྱུང་
སངས་རྒྱས་སྟོད་ལུང་གྲམས་པ་བ་(ལྷོ་ལ་ཡག་པའི་རྗེས་སུ་མཚུར་ཕུའི་གདན་ས་
ལོ་དྲུག་འཛིན་སྐྱོང་གནང་) གཙང་པོ་དཀོན་མཆོག་སེང་གེ་(ལ་སྟོད་ཐང་ཆུང་
པ། རྗེའི་ལུང་བཞིན་མི་ ཉག་ ཏུ་བྱོན། མི་ཉག་རྒྱལ་པོའི་དབུ་བླ་མཛད།
718



རྗེ་ཞིང་དུ་གཤེགས་པའི་དགོངས་རྫོགས་སུ་མཚུར་ཕུར་གསེར་འབུམ་ཆེན་མོ་ལ་
སོགས་པའི་ཁྱད་འཕགས་བཅུ་གསུམ་གྱི་མཆོད་རྫས་ཕུལ) འགྲོ་མགོན་རས་
ཆེན་ སངས་ རྒྱས་ གྲགས་བསྣན་པས་ རྒྱུད་ འཛིན་ གྱི་བུ་ཆེན་བཞིའི་གྲས་ཡིན།
ནམ་མཁའ་འོད་ (རྒྱལ་བ་ཞྭ་དམར་གྱི་སྐྱེ་ཕྲེང་བཞི་པ་གྲ་འཇད་པ་སངས་རྒྱས་
རས་པ་ཡང་ཞུ། མཚུར་ཕུའི་ཕུག་མོ་ཆེའི་ནང་ལའང་བཞུགས། སློབ་མ་
བདུན་ཅུ་ཙམ་འདུས། ནམ་མཁར་བྱ་ལྟར་འཕུར་ནུས་པ) རྒྱ་སྒོམ་ཡེ་ཤེས་
འོད་ (འདི་ ཞིང་ དུ་ གཤེགས་ རྗེས་ བཀའ་ རྒྱུད་ གསེར་ ཕྲེང་ ན་ བཞུགས་ སོ)
ཡོན་ཏན་འོད། དགེ་འདུན་འོད་སྟེ་ཉེ་གནས་འོད་བཞི་《དེབ་སྔོན་》ལས་
མཐའ་མ་ཚུལ་ཁྲིམས་འོད། ནམ་མཁའ་འོད། སྨེའུ་བྱང་ཆུབ་འོད། རྒྱ་
སྒོམ་ཡེ་ཤེས་འོད་སྟེ་འོད་བཞི་དང་། ཞང་རིན་པོ་ཆེ་གཡུ་གྲགས་པའང་བུ་
ཆེན་དུ་བགྲངས་སོ) ཡེ་ཤེས་བླ་མ། སྨོན་ལམ་བླ་མ། འབྱུང་གནས་བླ་
མ། རྒྱལ་མཚན་བླ་མ་སྟེ་བླ་མ་བཞི། དགེ་སློང་བརྩོན་འགྲུས་ཤེས་རབ།
རིན་ཆེན་རྒྱལ་མཚན། མདོག་མཁས་པ། རྨེང་དགེ་ཇོ་སྲས་ཏེ་སྔ་ཚར་བུ་
བཞི། གཙང་སྟོན་ཚུལ་སེང་། ཏྲེ་བོ་དཀོན་མཆོག་དཔལ། རྡོ་རྗེ་ཤེས་
རབ། སྒང་ལོ་ཙཱ་བ་(མཚུར་གྱི་སྒང་བུ་དགོན་པར་བྱུང་བ། སྣ་མཁར་སྒང་
རྒྱུད་དགོན་ཤུལ་ད་ལྟ་མི་ཁྱིམ་ཆགས་པ་དེ་མིན་ནམ། རྗེ་འདིའི་《རྣམ་ཐར་
གསེར་གླིང་མ་》ལེའུ་བཅོ་བརྒྱུད་བརྩམས་པ་པོ། དུས་མཁྱེན་གྱི་འདྲ་སྐུ་མཐོང་
གྲོལ་རིན་པོ་ཆེ་ཡང་འདིའི་ཕྱག་བཟོར་གྲགས་པ)སྟེ་ཕྱི་ཚར་བུ་བཞི་ལ་སོགས་ཏེ་
ཡོངས་གྲགས་ཀྱི་བུ་ཆེན་རང་ཉིད་ཁོ་ནས་སྨིན་གྲོལ་དུ་མཛད་པ་རྣམས་དང་།
ལྷོ་ལ་ཡག་པ་བྱང་ཆུབ་དངོས་གྲུབ་དང་། དྭགས་པོ་འདུལ་འཛིན་པ་
(འདི་གཉིས་དྭགས་པོ་རིན་པོ་ཆེའི་དངོས་སློབ་ཆོས་རྗེ་དུས་མཁྱེན་གྱི་མཆེད་ཟླ་
སྟེ་རྗེས་སུ་རྗེ་འདིར་དད་པ་དབང་མེད་དུ་ཐོབ་ནས་ཞབས་ལ་གཏུག་པ་ཡིན་ལ།
ལྷོ་པ་ཐམས་ཅད་མཁྱེན་པ་བྱང་ཆུབ་དངོས་གྲུབ་འདི་ནི། 《དབོན་སྟོན་སྐྱེར་
719



སྒང་པའི་རྣམ་ཐར་》དུ། བླ་མ་ལྷོ་པ་མདོ་དགོན་ན་དབང་བསྐུར་བྱེད་ཅིང་
ཡོད་ཟེར་བ་ལ་ཁོ་བོས་རྨི་ལམ་བཟུང་ནས་ལྟར་ཕྱིན་པས་བླ་མ་བདེ་མཆོག་་
དངོས་སུ་བྱས་ནས་དབང་བསྐུར་ཞིང་འདུག་སྟེ་བདག་གིས་ཀྱང་ཐོབ། ད་ལྟ་
བོད་ན་བདེ་མཆོག་དངོས་སུ་བྱས་ནས་དབང་བསྐུར་ནུས་པ་བླ་མ་ལྷོ་པ་ལས་མི་
འདུག་གོ་ཞེས་བྲིས་སྣང་བ་དེ་ཡིན། - རྗེ་དུས་མཁྱེན་ཞིང་དུ་གཤེགས་ ཤུལ་་
མཚུར་ཕུའི་གདན་ས་པ་གཉིས་པ་མཛད་ནས་ཚོགས་པ་ལོ་ལྔ་དྲུག་ཙམ་་་་་་་
བསྐྱངས་) འབྲི་གུང་གི་འཇིག་རྟེན་གསུམ་མགོན་ ( སྐྱོབ་པ་རིན་ཆེན་དཔལ་
ཡང་ཞུ་） སྟག་ལུང་གི་ཐང་པ་རིན་པོ་ཆེ་(བཀྲིས་དཔལ)རྣ་ཕུའི་གླིང་ཆེན་རས་
པ་(པདྨ་རྡོ་རྗེ་སྟེ་རྒྱ་གར་གྱི་ཆུ་བོ་གངྒཱ་ཚུན་ལ་རྟོགས་པ་མཐོ་བར་གྲགས) ར་
ལུང་གི་གཙང་པ་རྒྱ་རས་ཡེ་ཤེས་རྡོ་རྗེ་སྟེ་དང་པོ་རས་པ་དང་རྗེ་དུས་མཁྱེན་གྱིས་
གླིང་རས་པར་རྣ་ཕུའི་གདན་ས་བཙུན་པས་འཛིན་ཞེས་ལུང་བསྟན་པ་ལྟར་རྒྱུ་
རས་འདི་ཕྱིས་ཞང་རིན་པོ་ཆེ་ལས་ རབ་ ཏུ་བྱུང་བས་མཚན་ཡེ་ཤེས་རྡོ་རྗེར་་
བཏགས། སློབ་མ་བསམ་གྱིས་མི་ཁྱབ་པ་འདུས་ནས་འཁོར་འགྱེད་ལ་་་་་
གསུམ་མཛད་པས་བྱ་རྒོད་པོའི་ཉིན་ལམ་བཅོ་ རྒྱུད་ཚུན་ཆད་ལ་དཔལ་ལྡན་་
འབྲུག་པའི་བསྟན་པས་ཁྱབ། དབོན་རྒྱུད་ལས་རྒྱ་རས་སེང་གེ་དགུ་ཚར་བྱུང་།
རྗེ་དུས་མཁྱེན་གྱིས་ལུང་བསྟན་པ་ལྟར་ར་ལུང་དུ་དགོན་པ་བཏབ་མན་ལུང་པ་
(དྲན་ སྟོན་ མཐའ་བྲལ་ སྟེ་རྫུ་འཕྲུལ་ གྱིས་རྗེ་དུས་མཁྱེན་ མཚུར་ཕུར་མཇལ།
བླ་མའི་བཀའ་ལྟར་མཚུར་ཕུའི་འཚོགས་པར་བྱིན་གྱིས་རློབས་པའི་ཞལ་་་་་་
བཞེས་)རི་གོང་གི་སངས་རྒྱས་མཉན་སྟོན། རྒྱ་བོ་བ་ལུང་(ཡོན་ཏན་བཟང་
པོ་སྟེ་ཁོང་རང་གི་སྐུ་སྐྱེ་སྔོན་མའི་ངོས་འཛིན་གནང་)པ་སོགས་དམ་པའི་ཆོས་
ཀྱིས་འབྲེལ་བའི་སྐྱེས་ཆེན་ནོ། །ཞེས་སྣང་ཞེས་རྗེ་དཔའ་བོས་གསུངས་ཤིང་། །
ཡང་《ར་རུ་ཆོས་འབྱུང་》ལས་ནི། རྒྱ་སྒོམ་ཡེ་ཤེས་འོད། ཉེ་གནས་
སྨོན་ལམ་འོད་མཐའ་མི་ཚུལ་ཁྲིམས་འོད། ཨ་བང་ཤེས་རབ་འོད་སྟེ་འོད་བཞི།
720
ན



ཡང་ཡོན་ཏན་འོད། དགེ་འདུན་འོད། ཞི་བ་འོད། གླིང་བུ་བྱང་ཆུབ་
འོད་སྟེ་འོད་ཆུང་བཞི་ལ་སོགས་པ་འདྲེན་ཚུལ་མི་མཚུངས་པའི་ཐོག་ནས་འགའ་
ཞིག་ལྷག་པོར་བྱུང་བ་དང༌། ལྷ་རྗེ་མེ་མཆོད་པ་(ལེ་སྨད་དུ་འཕར་ར་དགོན་
པ་བཏབ་) རོང་པོ་ཁམས་གསུམ་ གྲགས་ (སོག་རོང་དུ་བྱུང་། སྔགས་པའི་
ཚུལ་བཟུང་བ་ཞིག) སྔགས་མཆོག་བལ་པོ་ ( གླ་ལི་ན་རྫ་བཀྲལ་རིན་ཆེན་སྒང་
བཏབ) རྨ་བྱ་རས་པ་གཙང་གི་ཚོང་འདུས་མགུར་མོའི་དགོན་པ་དང་ཉང་ཤབ་
ཕྱོགས་སུ་བཞུགས) དགེ་བཤེས་ན་བུན་པ་ (ན་བུན་རྫོང་པ་སྟེ་འཚམས་གཤིས་
སུ་དགོན་པ་བཏབ) ཁམས་པ་དབང་རྡོར་(ཕ་ཁང་དུ་དགོན་པ་མཛད) སྟག་
སྒོམ་རས་པ། དབོན་སྟོན་དར་མ། རྡོ་རྗེ་བརྩོན་འགྲུས། དར་མ་སེང་གེ
དབང་ཕྱུག་ གྲགས་ པ། རིན་ཆེན་ གྲགས་ པ། སྟོན་ པ་བྱང་ཆུབ་ གྲགས།
དགེ་འདུན་གྲགས་ཏེ་གྲགས་པ་བཞི། ཤཱཀྱ་ཤེས་རབ། རྡོ་རྗེ་འབུམ། དོལ་
པ་སྟག་དེལ་བ། གསང་སྔགས་སྔ་འགྱུར་གྱི་བསྟན་པའི་བདག་པོ་དམ་པ་བདེ་
གཤེགས་ཀ ཐོག་པ་ཆེན་པོ་(རྗེ་དུས་མཁྱེན་ལས་བདེ་མཆོག་གི་དབང་བསྐུར་
སོགས་ཟབ་ཆོས་མང་དུ་གསན་པའི་སློབ་མའི་མཆོག་ཡིན་པར་སྣང་) ལ་སོགས་
པ་དང༌། ་
སི་ཏུ་དགེ་བའི་བློ་གྲོས་ཀྱི་《དེབ་དམར་》དུ་བགྲངས་པ་ལ་སློབ་མ་བྱིངས་
རྣམས་མཚུངས་པར་གསལ་ཡང་། འཛམ་གླིང་སྐྱེ་བ་གསུམ་པ། བླ་མ་་་
བསམ་ཡས་པ། ཛ་ནེ་སྒོམ་བཟང་། བླ་མ་ལྷ། ལ་སྟོད་ཁང་གསར་བ།
ཆམ་བུ་ན་རིང་། དགེ་བཤེས་ཚུལ་ཁྲིམས་རྒྱལ་པོ། དགེ་བཤེས་ལྷ་རྗེ་གསུམ་
པ་རྣམས་ལྷག་པོར་བྱུང་ཞིང་། དེ་རྣམས་རྗེ་འདིའི་ཞབས་ལ་གཏུག་སྟེ་་་་
གདམས་པ་ཐོབ་པ་དང༌། སོ་སོ་ནས་བླ་མ་དེ་ཉིད་རྒྱུད་སྡེ་ཅི་རིག་པའི་ཡི་དམ་
ལ་སོགས་པར་མཐོང་ཚུལ་བྱུང་བའི་སྐལ་ལྡན་རྣམ་ཐར་དུ་བྱུང་བ་ཁག་གཅིག་
ཀྱང་བཀོད་པ་མཛད་འདུག་པ་བཅས་དེབ་ཐེར་དང་། ཆོས་འབྱུང་། རྣམ་
721



ཐར། གསུང་སྒྲོས་ཟིན་བྲིས་སུ་བཏབ་པ་ཁག་སོགས་ཀྱི་འདྲེན་ཚུལ་མི་འདྲ་བ་
ལས་གསུང་ལས་སྐྱེས་པའི་ཞལ་སློབ་ལྷག་པོར་ཐོན་པའང་མང་དུ་མཆིས་ཤིང་།
《ལྷོ་རོང་ཆོས་འབྱུང་》ལས་སློབ་མའི་ནང་ནས་མཆོག་ཏུ་གྱུར་པ་ནི། མན་
ལུང་པ་དང་། རྒྱ་བོ་ན་ལུང་པའོ། ཞེས་ཀྱང་བྱུང་ཞིང་ད་དུང་གསུང་སྒྲོས་
དང༌། དམ་པ་གཞན་གྱི་རྣམ་ཐར་ཆ་ཚང་བ་དང་འཐོར་བུ་མང་དག་ལས་རྗེ་
འདིས་བཀྲིན་གསུམ་གྱིས་རྗེས་སུ་འཛིན་པའི་ཞལ་སློབ་མང་པོ་ཞིག་གསལ་བ་
རྣམས་ལ་སོ་སོའི་རྣམ་ཐར་སོགས་ཡིག་ཆ་ཁུངས་ལྡན་མ་བརྙེས་སྟབས་འདིར་མ་
སྨྲས་སོ། །
དེ་ལྟར་རྗེ་འདིའི་གསུང་ལས་སྐྱེས་པའི་བུ་སློབ་ཕལ་མོ་ཆེ་ནི་མདོ་སྔགས་ཀྱི་
ལུང་ལས་གསལ་བའི་སྐྱེས་བུ་དམ་པ་ཤེས་རབ་ཀྱི་རྩལ་གསུམ་རྫོགས་པས་མདོ་
སྔགས་ཀྱི་ཆོས་ཚུལ་མཐའ་དག་ལ་མཁས་ཤིང་རིམ་གཉིས་ཀྱི་རྣལ་འབྱོར་ལ་གྲུབ་
པ་ཐོབ་པའི་འགྲོ་བའི་འདྲེན་པ་སྟེ་གླིང་བཞི་གླིང་ཕྲན་ཅི་རིག་པའི་འཇིག་རྟེན་
གྱི་ཁམས་དུ་མ་དང༌། ཞིང་ཁམས་རབ་འབྱམས་སུ་རྗེ་ཉིད་དང་ཡང་ཡང་
འབྲེལ་བ་ཡོད་པའི་གང་ཟག་ལས་ཅན་ཤ་སྟག་ཡིན་པ་དང་། དེ་ཡང་ལུང་
གིས་ཟིན་ཀྱང་ཡོན་ཏན་དང་འགྲོ་དོན་མེད་པའི་གང་ཟག་རང་རྒྱུད་པ་མ་ཡིན་
པར་མཁས་པའི་ཚུལ་བསྟན་པ་རྣམས་ནི་འཕགས་ཡུལ་གྱི་ཤིང་རྟ་ཆེན་པོ་རྣམས་
དང་རྣམ་དབྱེར་མེད་པ། གྲུབ་པའི་ཚུལ་བཟུང་བ་རྣམས་ཀྱང་ལམ་རྟགས་
ཕྱིགས་རེ་ལ་གྲུབ་པར་རློམས་པ་མ་ཡིན་པར། དད་མོས་དྲག་པོས་རྩ་བའི་བླ་
མ་གཙུག་ཏུ་བསྟེན་ཅིང་སྐྱེས་སྦྱང་གི་ཡོན་ཏན་མཐར་སོན་ཏེ་རྡོ་རྗེ་སློབ་དཔོན་
ཆེན་པོའི་ གོ་ འཕང་བརྙེས་པ། རྩ་རླུང་ ཐིག་ལེ་ ལ་ རང་དབང་ ཐོབ་ ཅིང་།
བདེ་གསལ་སྟོང་གསུམ་གཉུག་མ་རྒྱུན་ཆད་མེད་པའི་བསྐྱེད་རྫོགས་ལ་བརྟན་པ་
ཐོབ་ནས་ཟག་མེད་ཀྱི་མངོན་པར་ཤེས་པ་མངའ་བ། ལུས་མེ་ཆུ་རླུང་གསུམ་ལ་
སྒྱུར་ནུས་པ་སོགས་རྫུ་འཕྲུལ་ཡ་མ་ཟུང་སྟོན་པར་ནུས་ཤིང་། རང་ཉིད་སྟོང་
722



ཉིད་ཆོས་ཀྱི་སྐུའི་རྒྱལ་ས་བརྙེས་སུ་ཟིན་ཀྱང་། གཞན་དོན་གདུལ་བྱའི་འགྲོ་བ་
རྣམས་དམིགས་མེད་སྙིང་རྗེ་ཆེན་པོས་རྗེས་སུ་འཛིན་པའི་མཛད་པ་ཁོ་ནར་ཞོལ་
བ་སོགས་ ཕ་རྗེས་བུ་ཡིས་ཟིན་པ་ ཤ་ སྟག་གྲངས་ལས་འདས་པ་བྱུང་བ་ ཡིནོ།
གསུང་ལས་སྐྱེས་པ་དེ་རྣམས་སོ་སོར་ཡང་མཛད་པ་རྣམ་ཐར་ངོ་མཚར་ཅན་དད་
གུས་སྤྲོ་གསུམ་འཕེལ་བ་དག་ཡི་གེའི་རིས་སུ་རྒྱས་བསྡུས་ཅི་རིག་སུ་བྱས་པ་རེ་
མཇལ་རྒྱུ་ཡོད་པ་ཤ་སྟག་ཡིན་ལ་དམིགས་ཀྱི་ལོ་རྒྱུས་ཞིབ་པར་གཟིགས་ན་སོ་
སོའི་རྣམ་ཐར་དུ་འདྲེན་བྱེད་གཡོ་ཞིང་ཐུགས་ལ་འཛིན་པར་འཚལ།
དེ་ལྟར་རྗེ་དུས་གསུམ་མཁྱེན་པ་ཞིང་ཁམས་གཞན་དུ་གཤེགས་པའི་རྗེས་
སུ་མཚུར་ཕུའི་གདན་རབས་ནི། སྒམ་པོ་ནས་ཡར་ལྷོ་ལ་ཡག་པ་ཐམས་ཅད་
མཁྱེན་པ་བྱང་ཆུབ་དངོས་གྲུབ་བྱོན་ནས་མཚུར་ཕུའི་གདན་ས་ལོ་གསུམ་མཛད།
རྗེ་དྭགས་པོའི་སྐུ་འདྲ་རིན་པོ་ཆེ་ཡིད་བཞིན་ནོར་བུ་ཡང་མཚུར་ཕུར་བཞེངས་
ནས་ལྷོ་པ་ཐམས་ཅད་མཁྱེན་པ་སྒམ་པོའི་གདན་སར་བྱོན་པའི་དུས་སུ་འདྲ་སྐུ་
རིན་པོ་ཆེ་ཡང་སྒམ་པོའི་གདན་སར་སྤྱན་དྲངས་སྟེ་གདན་སར་བཞུགས་སུ་་
གསོལ་ལོ། །དེ་རྗེས་སྟོད་ལུང་གྲམས་པ་བ་རང་བྱུང་སངས་རྒྱས་ཀྱིས་གདན་ས་
ལོ་དྲུག་མཛད། དེ་རྗེས་རྒྱལ་བ་གངས་བ་རིན་ཆེན་འོད་ཟེར། དེ་རྗེས་་
གངས་པའི་དབོན་པོ་རྒྱ་མཚོ་བླ་མ། དེ་རྗེས་དེའི་དབོན་པོ་རིན་གྲགས་པ་
བཅས་ཀྱིས་རིམ་པར་མཚུར་གྱི་གདན་ས་མཛད། ཕྱི་མ་འདི་གསུམ་ག་གྱུར་
པའི་འབྲོག་ཁུལ་དུ་འཁྲུངས་པ་ཡིན་(སྙེ་མོ་རྫོང་ཁོངས་)དེ་རྗེས་རྗེ་དུས་གསུམ་
མཁྱེན་པ་ཞིང་དུ་གཤེགས་ནས་ལོ་བཅུ་སོང་བ་ན་གདན་ས་རིན་གྲགས་པས་
མཛད་པའི་སྐབས་སུ་སྐུ་ཕྲེང་གཉིས་པར་མཆོག་གི་སྤྲུལ་པའི་སྐུ་ཀརྨ་པཀྴི་ཡང་
སྲིད་དུ་བྱོན་པ་ཡིན་ནོ། །
723



དཔྱད་གཞིའི་ཡིག་ཆ་ཁག་
དེ་ལྟར་རྗེ་དུས་གསུམ་མཁྱེན་གཟིགས་ཆེན་པོའི་རྣམ་ཐར་ས་བོན་ཙམ་
འདི་ནི། འབེ་ལོ་ཙཱ་བ་ཚེ་དབང་ཀུན་ཁྱབ་ཀྱིས་བརྩམས་པའི་《བསྒྲུབ་རྒྱུད་
ཀརྨ་ཀཾ་ཚང་གི་བརྒྱུད་པ་རིན་པོ་ཆེའི་རྣམ་པར་ཐར་པ་རབ་འབྱམས་ནོར་བུ་ཟླ་
བ་ཆུ་ཤེལ་གྱི་ཕྲེང་བ་》ཞེས་བྱ་བ་ལ་གཞི་བྱས་ཤིང༌(འདི་ལ་སྒང་ལོས་བསྒྲིགས་
པའི་རྣམ་ཐར་གསེར་གླིང་མ་ལེའུ་བཅོ་བརྒྱད་པ་དང༌། རྣམ་ཐར་ཚིགས་་
བཅད་ལ་ཟུར་ཅུང་ཟད་མི་འདྲ་བ་གཉིས། སྤྱན་སྔ་གཞོན་བྱང་གིས་བསྒྲིགས་
པའི་རྣམ་ཐར་རིའུ་མིག་ལ། ཡང་འདས་རྗེས་ཀྱི་རྣམ་ཐར་ཚན་གཅིག་དང་ཞྭ་
དམར་མཁའ་སྤྱོད་པས་མཛད་པའི་རྣམ་ཐར་དགོས་འདོད་ཀུན་འབྱུང་དང་།
གཙུག་ལག་ཕྲེང་བའི་ཆོས་བྱུང་སོགས་ལས་ཀྱང་ཅི་རིགས་པར་བསྡུས་གནང་
ཐོག རྗེ་འདིའི་བུ་ཆེན་ཇི་ལྟར་བྱོན་ཚུལ་རྣམ་ཐར་གསེར་གླིང་མ་སོགས་སུ་མི་
གསལ་བ་རྣམས་རྗེ་དཔའ་བོས་རྣམ་ཐར་གཞན་གཟིགས་པ་རྣམས་ཀྱི་ནང་དོན་
བཅས་མང་པོ་ཞིག་ཕྱོགས་བསྡུས་མཛད་འདུག་པ་བཅས་རྗེ་འདིའི་རྣམ་ཐར་གྱི་
ནང་ནས་ཅུང་ཟད་རྒྱས་པར་སྣང་ཞིང་)དེ་དག་གི་སྟེང་དུ་དུར་ཁྲོད་ཉུལ་བའི་
རྣལ་འབྱོར་པ་ཁྲག་འཐུང་རྒྱལ་པོས་བསྒྲིགས་པའི་《མངའ་བདག་མར་པ་ལོ་ཙཱ་
བ་ཆེན་པོའི་རྣམ་ཐར་མཐོང་བ་དོན་ཡོད»«རྗེ་དྭགས་པོ་ལྷ་རྗེའི་རྣམ་ཐར》
དང་། 《དྭགས་པོའི་ཐར་རྒྱན»ཕན་བདེ་ཆོས་རྗེ་ཤཱཀྱ་ལྷ་དབང་གིས་མཛད་
པ་《བཀའ་རྒྱུད་ཆོས་བྱུང་》 ལྡོམ་བུའི་རྣལ་འབྱོར་ སངས་རྒྱས་དར་པོ་་་་
དཔལ་བཟང་པོས་མཛད་པ་《བཀའ་རྒྱུད་ཆོས་བྱུང་རིན་ཆེན་སྤུངས་པ»རྗེ་ཞྭ་
དམར་མཁའ་སྤྱོད་དབང་པོས་མཛད་པའི་《སྐྱེ་བ་སྔ་འགྲེལ་》དང་《དྲེན་མང་
ཐུགས་རྗེའི་ལྕགས་ཀྱུ་»ཕག་གྲུ་སྤྱན་སྔ་བསོད་ནམས་རྒྱལ་མཚན་གྱིས་བརྩམས་
པའི་《བཀའ་རྒྱུད་ཆོས་བྱུང་མིག་འབྱེད་འོད་སྟོང་》ཁྲོ་ཕུ་བུ་སྟོན་གྱིས་མཛད་
724



པའི་《བཀའ་རྒྱུད་ཆོས་བྱུང་»རྗེ་བརྒྱུད་པ་མི་བསྐྱོད་རྡོ་རྗེས་མཛད་པའི་བཀའ་
རྒྱུད་རིན་པོ་ཆེའི་བསྟན་པ་དང་བསྟན་འཛིན་གྱི་གྲུབ་ཐོབ་བྱོན་ཚུལ་《རྣམ་ཐར་
གསེར་གྱི་ཕྲེང་བ་»དང་ཀརྨ་པའི་རྣམ་ཐར་《རིན་ཆེན་ཕྲེང་བ་》འབྲོམ་སྟོན་
རྒྱལ་བའི་འབྱུང་གནས་ཀྱི་སྐྱེས་རབས་རྣམ་ཐར་《བཀའ་གདམ་པ་ཕ་ཆོས་བུ་
ཆོས་》འཇམ་དབྱངས་མཁྱེན་བརྩེའི་དབང་པོའི་གསུང་འབུམ་དང་«དབུས་
གཙང་གནས་ཡིག་》གསང་སྔགས་སྔ་འགྱུར་གྱི་བསྟན་པའི་བདག་པོ་དཔལ་
ཀ ཐོག་པའི་ཆོས་བྱུང་《བསྟན་གསལ་སྒྲོན་མེ་》རྗེ་བཅུ་བཞི་ཐེག་མཆོག་རྡོ་
རྗེའི་གསུང་《བཀའ་རྒྱུད་ཐུན་མོང་མ་ཡིན་པའི་ཆོས་བྱུང་》རས་ཆེན་ཆོས་རྗེས་
མཛད་པའི་《བཀའ་རྒྱུད་ཆོས་བྱུང་»འབྲི་གུང་པདྨའི་རྒྱལ་མཚན་གྱིས་མཛད་
པའི་《མགོན་པོ་འབྲི་གུང་པའི་གདན་རབ་ཆོས་བྱུང་གསེར་གྱི་ཕྲེང་བ་》བྲག་
སྒོམ་པ་བསྟན་པ་རབ་རྒྱས་ཀྱིས་མཛད་པའི་《མདོ་སྨད་ཆོས་བྱུང་དེབ་ཐེར་རྒྱུ་
མཚོ»《བཀའ་རྒྱུད་བླ་མ་རྣམས་ཀྱི་རྡོ་རྗེའི་མགུར་དབྱངས་ཡེ་ཤེས་ཆར་་་་་
འབེབ»» བཀའ་རྒྱུད་མགུར་མཚོ་ཞུ) པཎ་ཆེན་བསོད་ནམས་གྲགས་པའི་་་་་
གསུང་《བཀའ་གདམས་ཆོས་བྱུང་ཡིད་ཀྱི་མཛེས་རྒྱན»ན་རོའི་སྤྲུལ་པ་གྲུབ་
ཆེན་《གཙང་པ་རྒྱ་རས་ཀྱི་རྣམ་ཐར»མ་གཅིག་ལབ་སྒྲོན་གྱི་《རྣམ་བཤད་ཆེན་
མོ»འགོས་ལོ་ཙཱ་བ་གཞོན་ནུ་དཔལ་ལམ། ཀུན་མཁྱེན་ཡིད་བཟང་རྩེ་པས་
མཛད་པའི་《དེབ་ཐེར་སྔོན་པོ»ཚལ་པ་ཀུན་དགའ་རྡོ་རྗེ་འམ། སི་ཏུ་དགེ་
བའི་བློ་གྲོས་ཀྱིས་བརྩམས་པའི་《དེབ་ཐེར་དམར་པོ»དཔལ་ལྡན་མི་ཕམ་ཆོས་
ཀྱི་རྒྱ་མཚོའམ་དཔའ་བོ་གཙུག་ལག་ཕྲེང་བས་མཛད་པའི་《ལྷོ་བྲག་ཆོས་བྱུང་
ངམ། ཆོས་བྱུང་མཁས་པའི་དགའ་སྟོན»རིན་པོ་ཆེ་དཔོན་ཚང་ཚེ་དབང་
རྒྱལ་གྱིས་བརྩམས་པའི་«ར་རུ་ཆོས་བྱུང་ངམ་ལྷོ་རོང་ཆོས་བྱུང་》དང་རྒྱལ་བློན་
ལོ་པཎ་སོགས་ཀྱི་《བཀའ་ཐང་སྡེ་ལྔ»《བི་ར་ཆོས་བྱུང་》གཞན་ཡང་རང་གི་
འདྲེན་བྱེད་ཀྱི་སྤྱོད་ཡུལ་དུ་གྱུར་པའི་འབྲེལ་ཡོད་མདོ་སྔགས་ཀྱི་གཞུང་མང་པོ་
725



ལས་བཀའ་ལུང་ཚད་མ་བྱུང་རིགས་ཁག་གཅིག་དང་། སྔོན་གྱི་དམ་པའི་་
འཁྲུངས་རབས་རྟོགས་བརྗོད་དང་། གསུང་འབུམ་ཁག བསྟན་པ་སྔ་ཕྱིར་
བྱོན་པའི་འཕགས་བོད་ཀྱི་ལོ་པཎ་བཀྲིན་ཅན་རྣམས་ཀྱི་མཛད་པའི་བསྟན་རྩིས་
བཞེད་པ་འདྲ་མིན་གྱི་དགོངས་བཅུད་སོགས་མི་ཉུང་བ་ཞིག་རང་བཟོས་མ་
བསླད་པར་ཇི་མ་ཇི་བཞིན་དུ་བསྡུས་པས་ཁ་བསྐངས་ཤིང་། བཀྲིན་གསུམ་
ལྡན་ཁྱབ་བདག་རྒྱལ་དབང་ཀརྨ་པ་མཆོག་དང༌། སི་ཏུ་རྒྱལ་ཚབ་དཔའ་བོ་ཏྲེ་
བོ་སོགས་བཀའ་རྒྱུད་རྒྱལ་བ་ཡབ་སྲས་རྣམས་ཀྱིས་དབུས་པས་རིས་མེད་མཁས་
གྲུབ་དམ་པའི་སྐྱེས་བུ་དུ་མའི་ཞལ་སྔ་ནས་ལྷུངས་བའི་གསུང་གི་བདུད་རྩིའི་ཉིང་
ཁུ་ཚངས་བུག་ བརྒྱུད་ ཙིཏྟའི་བུམ་ བཅུད་ དུ་ ཇི་ ལྟར་ བསྐྱིལ་ བ་ རྣམས་ དང་། །
གཟུ་གནས་མཁས་དབང་དུ་མའི་ཁུངས་ལྡན་གསུང་སྒྲོས་སྒྲ་འཛིན་གྱི་ལམ་དུ་
སོན་ཅིང་ཡིད་ཡུལ་དུ་འཇགས་པ་མང་པོས་ཟུར་བརྒྱན་ཏེ། སྐྱེས་བུ་དམ་པ་
རྣམས་ཇི་ལྟར་བྱོན་ཚུལ་ལ་ལོ་རབས་ཀྱི་གུང་བསྒྲིགས་དང་། ཡབ་དང་ཡུམ་
དང་རིགས་དང་རུས་དང་ཡུལ་དང་དུས་དང་། ནིའུ་ལྡང་དང་སྐུ་མཚན་དང་།
བན་མཚན་སོགས་སྔ་ཕྱིའི་མཚན་གྱི་རྣམ་གྲངས་ལ་སོགས་པ་དང་། སྐྱེས་བུ་
དམ་པ་དེ་རྣམས་ཀྱི་དུས་གསུམ་གྱི་སྐྱེས་རབས་མདོ་སྔགས་ཀྱི་ལུང་ལས་གསལ་
རིགས་ བཅས་ ཁུངས་ ལུང་ གང་ སྙེད་ རྩ་ བཅད་ རྩེ་ སྐོར་ གྱིས་ བགྲངས་ ཤིང་།
ལྷག་པར་འབྲེལ་ཡོད་བོད་ཀྱི་དམ་པའི་སྐྱེས་བུ་མང་པོ་ཞིག་ལ་སོ་སོར་མཚན་གྱི་
རྣམ་གྲངས་མང་བས་ངོ་ཆ་མི་འཕྲོས་པའི་འཁྲུལ་གཞི་རྣམས་ལ་ངོས་འཛིན་བེད་
ཁྱད་ངེས་རྙེད་རྣམས་གསལ་ཁ་གང་ཐུབ་ཏུ་གཏོད་པ་མ་ཟད།: སྐྱེས་བུ་དམ་པ་
གཅིག་གི་རྩ་བའི་བླ་མ་དང་བླ་མའི་བླ་མ། སློབ་མ་དང་སློབ་མའི་སློབ་མ།
ཁུ་ཞང་གི་འབྲེལ་བ་སོགས་ཇི་ལྟར་ཡིན་ཚུལ་ཉེ་བརྒྱུད་རྣམས་སླད་རྩོམ་པ་པོ་
རྣམས་ཀྱིས་ལོ་རྒྱུས་གུང་སྒྲིག་མཛད་འོས་སྐབས་སུ་ཁུངས་འཚོལ་སླ་བར་ཕན་
ཐོགས་ཡིད་ཆེད་རྒྱུ་མ་ཕུས་འདེད་ཀྱང་ཅུང་ཟད་བྱས་ཏེ་མཆན་བུའང་འགོད་
726



གང་ཐུབ་བྱས་པ་སོགས་དུས་མཁྱེན་རྣམ་ཐར་གཞན་ལས་ཅུང་གཟིགས་ཤིང་
རྟོགས་སླ་བའི་ཁྱད་ཆོས་ལྡན་པའི་ཐོག ལྷག་པར་རང་གི་ཤེས་བྱ་དང་བཅས་
སྙན་ངག་དང་སྡེབ་སྦྱོར་གྱི་རྒྱན་གྱིས་མ་བསྒྲིགས་པར་རང་གཞན་ཀུན་གྱིས་གོ་སླ་
བར་བསྒྲིགས་ཐོག རྒྱས་བསྡུས་ཀྱང་འཚམས་པར་བྱས་ཤིང་བསྒྲིགས་པ་འདི་
ནི། ་ཀུན་མཁྱེན་བླ་མ་དུས་གསུམ་མཁྱེན་པ་ཆེན་པོ་གང་གིས་བསྟན་དང་འགྲོ་
བའི་དོན་དུ་གངས་ལྗོངས་འདིར་སྐྱེ་བ་བརྒྱུད་མར་བཞེས་ཤིང་ཡང་སྲིད་མཆོག་
གི་སྤྲུལ་པའི་སྐུའི་ཟླ་ཞལ་རིས་མེད་གདུལ་བྱའི་ཆུ་གཏེར་དུ་མར་ཕྱོགས་ལྷུངས་
མེད་པར་མངོན་པར་འཆར་བ་མཚར་དུ་མངར་བའི་ནང་ཚན་སྐུའི་ཕྲེང་བ་བཅུ་
དྲུག་པ་འཇིག་རྟེན་འདུལ་བ་ཆེན་པོ་མཚན་བརྗོད་པར་དཀའ་བ། དོན་གྱི་
སླད་དུ་མཚན་ནས་སྨོས་ན། སྐྱབས་མགོན་རྒྱལ་བའི་དབང་པོ་ཀརྨ་པ་རང་
བྱུང་ཡེ་ཤེས་རིག་པའི་རྡོ་རྗེ་མཆོག་ཞལ་སྔ་ནས་ཀྱི་ཐུགས་རྗེའི་གྲིབ་བསིལ་འོག་
འཚོ་བའི་སྐུ་བཅར་ནང་ཞབས་ཀྱི་མཐའ་ཤལ་གྲས་སུ་གཏོགས་པ་སྨྱུ་གུ་པའམ།
ལྡེའུ་མིག་འཆང་བ་པོ་མིང་ལེགས་སྦྱར་སྐད་དུ་ཀརྨ་རཏྣ་ཤྲཱི་བ་དྲ་དང་། བོད་
སྐད་དུ་ཀརྨ་རིན་ཆེན་འདོད་དགུ་འབྱུང་བའི་དཔལ་བཟང་པོར་འབོད་པ་དེས་
དཔལ་གྱི་ཆོས་འཁོར་ཆེན་པོ་ལྷ་ལྡན་སྤྲུལ་པའི་གཙུག་ལག་ཁང་རྣམ་པ་གཉིས་
དང༌། རྣམ་པར་རྒྱལ་བའི་ཕོ་བྲང་གྲུ་འཛིན་གཉིས་པའི་གཞལ་མེད་ཁང་ཆེན་
པོའི་ཉེ་དྲུང་ག་ལ་བ་དེར་རིས་མེད་སྐྱེ་རྒུའི་དེད་དཔོན་ཆེན་པོ་ཏང་དང་སྲིད་
གཞུང་གི་དབུ་ཁྲིད་འོག་གངས་ཅན་རིག་པའི་གཏེར་མཛོད་རྣམ་མང་གསུང་
རབ་དུ་མའི་མེ་ཏོག་བསྐྱར་དུ་བཞད་པའི་ཀུན་དགའ་ར་བ། རིག་པ་སྨྲ་བའི་
ཁྱུ་ཚོགས་ཀྱི་བསྟི་གནས་སུ། སྟོན་མཆོག་ཤཱཀྱའི་རྒྱལ་པོ་མྱ་ངན་ལས་འདས་
ནས་ལོ་2869པ། རིགས་ལྡན་ཉེར་གཅིག་པ་མ་འགག་པ་ཁྲིར་ཕེབས་ཏེ་ལོ་
62པ་ལེགས་སྦྱར་སྐད་དུ་ ཤུཀླུ་ཏ་དང་། བསྟོད་འབྲེལ་བརྡ་ལས་དཀར་པོ་
ཞེས་བྱ་བ། མ་ཧ་ཙི་ནའི་སྐད་དུ་དབང་ཐང་དང་བསྟུན་ནས་གྱ་ཟི་ཞེས་དང་།
727



བོད་ཀྱི་སྐད་དུ་རབ་བྱུང་བཅུ་བདུན་པའི་ས་མོ་སྦྲུལ་གྱི་ལོ་སྟེ། སྟོན་པ་རྫོགས་
པའི་སངས་རྒྱས་སྐུ་བལྟམས་པ་དང་། རྫོགས་སངས་རྒྱས་དང་ཡོངས་སུ་མྱ་
ངན་ལས་འདས་པ་སོགས་དུས་བཟང་ཆེན་པོ་གསུམ་འཛོམ་གྱི་རག་པ་ས་ག་དང་
ཞིབ་པ་སྣོན་གྱིས་ཉ་བའི་ལོའི་ཡན་ལག་གི་དཀར་ཕྱོགས་རྫོགས་པ་གསུམ་པའི་
གྲལ་ཚེས་ཀྱི་རེས་གཟའ་བསིལ་སྦྱིན་མཁན་པོ་དང༌། རྒྱུ་སྐར་སྨོན། འབྱུང་
འཕྲོད་ས་ཆུ་འཕྲད་པའི་ཉིན་ནས་འགོ་བརྩམས་ཏེ་ཡང་ཡང་བྲོ་ཚལ་བ་དང་རང་
འཁྲིའི་བྱ་བའི་རྣམ་གྲངས་གཞན་ད་ག་འགའ་ཞིག་དང་སྟབས་གཅིག་པར་་་་་
འབད་ཁུལ་བགྱིས་ཏེ་ལོ་འདི་གའི་འདུལ་བའི་ལུགས་ཀྱི་ལོ་འགོ་སྟེ་སྨིན་ཟླའི་
དཀར་ཕྱོགས་ཀྱི་དགའ་བ་དང་པོའི་ཚེས་རེས་གཟའ་སྔོ་སངས་ལུས་ཅན་དང་།
རྒྱུ་སྐར་ལྷ་མཚམས། འབྱུང་འཕྲོད་ས་ཆུ་འཕྲད་ཅིང་། འཕྲོད་ཆེན་གཞོན།
སྦྱོར་བ་འཕེལ་ཉི། འཆི་མེད་གྲུབ་པའི་སྦྱོར་བ། རྟེན་འབྲེལ་དང་པོ་མ་རིག་
པ། ཉི་མ་སྤྲེའུ། ཚེས་སྤར་དྭ་དང༌། ཚེས་སྨེ་བདུན་དམར། ཚེས་་་་་
དབྱངས་ཨཱ། གསལ་བྱེད་ཀ་བཅས་འཆར་བའི་ཉིན་གྲུབ་པར་བགྱིས་པ་འདི་
ཀོས་བསྟན་འགྲོའི་རྒུད་པ་སེལ་ཞིང་འཛམ་གླིང་སྐྱེ་རྒུ་མཐའ་དག་ཆོས་འབྱོར་
བདེ་དགེའི་དཔལ་ལ་ཇི་སྲིད་སྲིད་བའི་མིག་མི་འཛུམ་གྱི་བར་དེ་སྲིད་དུ་གནས་ ་
ཤིང་ལོངས་སྤྱད་ཆོག་པར་གྱུར་ཅིག་གུ་
འདི་ནི་ཆེན་པོར་གཏོགས་པའི་བསྟན་བརྗོད་མིན། ། ཐོག་མཐའི་ ཡན་
ལག་ཚང་བའི་གལ་མེད་ཀྱང་། ། སྔོན་བྱོན་མཁས་པའི་བཞེད་སྲོལ་དྲེན་རྟེན་
ཙམ། །བརྩམས་བྱང་ལོ་ཟླའི་གསལ་ཁ་ཅུང་ཟད་གཏོད། །
བརྩམས་བྱང་ཤིས་སྨོན།
ལྔ་བདོའི་དུས་འདིར་བདག་འདྲའི་གདུལ་བྱའི་ཁམས། །མང་པོའི་རྒྱུད་
728



ལ་གང་གི་བྱིན་རླབས་མཐུ། ། འཇུག་ཕྱིར་སྔོན་བྱོན་དམ་པའི་གསུང་རྒྱུན་་་་
རྣམས། །ཕྱོགས་སུ་སྡེབ་ལ་ངལ་བ་ཙམ་བསྟེན་ཀྱང༌། །བདག་ཉིད་རྨོངས་ཤིང་
གཏི་མུག་དབང་གྱུར་པའི། ། ཚིག་དོན་འགལ་དང་ནོར་འཕྲུལ་གང་མཆིས་་་་
དང༌། ། ཁྱད་པར་གསང་སྔགས་ཟབ་གནང་་འཆོལ་བ་རུ། ། སྤྱད་རྣམས་རྩ་་་
གསུམ་ཆོས་ཀྱི་སྤྱན་སྔར་བཤགས། །བདག་སོགས་དེང་ནས་ཀུན་མཁྱེན་མ་ཐོབ་
བར། ། དལ་བའི་རྟེན་བརྒྱུད་དམ་པའི་བཤེས་ཀྱིས་ཟིན། ། ཀརྨ་པ་ཡི་བཤད་
སྒྲུབ་བསྟན་པ་དང༌། ། མི་འབྲལ་ ཐོས་བསམ་སྒོམ་པ་མཐར་ཕྱིན་ཤོག། དགེ་་
འདིས་ཆོས་རྒྱལ་མེས་དཔོན་རྗེ་བློན་གྱིས། ། རིང་ནས་སྤེལ་བའི་རིས་མེད་རྒྱལ་
བསྟན་དང་། ། དེ་འཛིན་སྐྱེས་ཆེན་དམ་པ་མཆིས་སུ་ཅོག ། ཞབས་བརྟན་
མཛད་ཕྲིན་ཐུགས་བཞེད་མྱུར་འགྲུབ་ཤོག །འཛམ་བུའི་གླིང་འདིར་འདུས་སྡེ་
རབ་འཕེལ་ཞིང༌། །མདོ་སྔགས་ཉམས་ལེན་དབྱར་མཚོའི་རླབས་ལྟར་འཕྱུར། །
ཁྲིམས་ལྡན་ངུར་སྨྲིག་མདངས་ཀྱིས་ནོར་འཛིན་ཁྱོན། །མཚམས་སྤྲིན་ཞུན་མས་
གཡོགས་ལྟར་མཛེས་གྱུར་ཅིག །
ཁ་བའི་ལྗོངས་འདིར་རིས་མེད་འདུས་པའི་སྡེ། ། ཐུགས་མཐུན་ཁྲིམས་
གཙང་བཤད་སྒྲུབ་ཆོས་སྤྱོད་འཕེལ། ། ཁྱད་པར་ཀརྨ་པ་ཡི་བཤད་སྒྲུབ་ཀྱི། །
བསྟན་པ་ཕྱོགས་བཅུར་འཕེལ་ཞིང་རྒྱས་གྱུར་ཅིག ། རིང་ནས་བསོད་ནམས་
འདུ་བྱས་བག་ཆགས་ཀྱིས། །རྒྱལ་བསྟན་དེ་འཛིན་བླ་མ་དགེ་འདུན་ལ། །སྲི་ཞུ་
བསྙན་བཀུར་རྣམ་དཀར་ལ་འབད་པའི། །སྦྱིན་བདག་འཁོར་བཅས་སྡེ་བཞིའི་
དཔལ་འབར་ཤོག །
གངས་ལྗོངས་འདིས་མཚོན་ལྷར་བཅས་འཇིག་རྟེན་ཀུན། །ནད་མཚོན་
མུ་གེ་འགལ་རྐྱེན་རྒུད་ཚོགས་རིགས། ། ཉེ་བར་ཞི་ཞིང་ཆོས་འབྱོར་བདེ་དགེ་
ཡིས། །ནམ་མཁའི་ཁམས་མཉམས་འགྲོ་རྣམས་རྟག་འཚོ་ཤོག །
སརྦ་མང་ག་ལམ། ། ། །
729



མཚུར་ཕུ་དགོན་གྱི་དཀར་ཆག་ཀུན་གསལ་
མེ་ལོང་ཞེས་བྱ་བ་བཞུགས་སོ། །
རིན་ཆེན་དཔལ་བཟང་གིས་བརྩམས།
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས།
1995ལོའི་ཟླ་7པར་པར་གཞི་དང་པོ་བསྒྲིགས།
1995ལོའི་ཟླ་7པར་པེ་ཅིན་དུ་པར་ཐེངས་དང་པོ་བརྒྱབ།
དེབ་རེར་སྒོར་17. 50
